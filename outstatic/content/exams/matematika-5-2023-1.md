---
year: '2023'
subject: 'math'
coverImage: '/images/math.png'
description: 'Vážení koulí a válců na miskách'
slug: 'matematika-5-2023-1'
author:
  name: ''
  picture: 'https://avatars.githubusercontent.com/u/148689951?v=4'
status: 'published'
title: 'Matematika (5 ročník) - 1. řádný termín 2023'
timeSlot: '1'
grade: '8'
code: 'M5A_2023'
publishedAt: '2024-01-07T09:59:56.794Z'
---

# **1 Vypočtěte:**

## 1.1

$$ 5 \\cdot 120 + (700 - 6 \\cdot 25) \\div (10 - 7 + 2) = $$

## 1.2

$$ (5 + 5 \\cdot 29) - 4 \\cdot \\left( 176:8 - 8 \\cdot 2\\right) = $$

---

# 2

## 2.1 **Vypočtěte, o kolik litrů se liší čtvrtina z 24 litrů a třetina z 12 litrů.**

## 2.2 Vynásobením dvou kladných celých čísel jsme získali součin 180.

## Jedno z těchto dvou čísel zvětšíme dvakrát a jedno zmenšíme šestkrát.

## **Určete, jaký součin získáme vynásobením obou změněných čísel.**

---

**VÝCHOZÍ TEXT K ÚLOZE 3**

> V rotě je jeden kapitán a má pod sebou 4 poručíky. Každý poručík má pod sebou 3 své četaře a každý četař má pod sebou 10 svých vojínů. (Další osoby v rotě nejsou.) Kapitán se rozhodl svolat celou rotu k nástupu. Rozkaz k nástupu se předával tak, že kapitán vydal rozkaz všem poručíkům, z nichž každý vydal tento rozkaz svým četařům a každý četař jej vydal svým vojínům. Poté celá rota nastoupila.

## **3 Vypočtěte,**

## 3.1 kolik je v rotě **vojínů,**

## 3.2 kolik osob v rotě vydalo rozkaz k nástupu,

## 3.3 kolik osob v rotě dostalo rozkaz k nástupu.

---

**VÝCHOZÍ TEXT K ÚLOZE 4**

> Jana koupila v papírnictví několik stejných linkovaných sešitů, několik stejných čtverečkovaných sešitů a několik stejných kružítek.

# **4**

## 4.1 Jana koupila celkem 36 sešitů, přičemž linkovaných koupila třikrát více než čtverečkovaných.

## **Vypočtěte, kolik linkovaných sešitů koupila.**

## 4.2 Dva linkované sešity a dva čtverečkované sešity stojí dohromady 180 korun.

## Dva čtverečkované sešity stojí stejně jako tři linkované.

## **Vypočtěte, kolik korun stojí jeden čtverečkovaný sešit.**

## 4.3 K nákupu šesti kružítek chybělo Janě 160 korun, proto koupila jen čtyři kružítka a zbylo jí 100 korun.

## **Vypočtěte, kolik korun zaplatila za 4 kružítka.**

---

**VÝCHOZÍ TEXT K ÚLOZE 5**

> Pro děti klubu SEN se letos otevřel pouze sportovní, divadelní a robotický kroužek. Každé dítě klubu SEN navštěvuje alespoň jeden z těchto tří kroužků – 3 děti navštěvují všechny tři kroužky, 8 dětí navštěvuje právě dva kroužky a ostatní děti jediný kroužek. Sportovní kroužek navštěvuje 14 dětí, divadelní 12 dětí a robotický 6 dětí.

# **5 Vypočtěte,**

## 5.1 kolik dětí klubu SEN navštěvuje pouze jeden kroužek,

## 5.2 kolik dětí je v klubu SEN.

---

**VÝCHOZÍ TEXT K ÚLOZE 6**

> Na odměny pro tři nejlepší soutěžící byla připravena finanční částka v korunách. První soutěžící získal polovinu této částky. Druhý soutěžící dostal 300 korun. Třetí soutěžící získal zbytek připravené částky, což bylo třikrát méně korun, než získal první soutěžící.

## **6 Vypočtěte,**

## 6.1 kolikrát více korun dostal druhý soutěžící než třetí soutěžící,

## 6.2 kolik korun bylo celkem připraveno na odměny

---

**VÝCHOZÍ TEXT A OBRÁZEK K ÚLOZE 7.1**

> V rovině leží bod C a přímky a, b. ![V rovině leží bod C a přímky a, b.](/math/2013/5/14.jpeg)

## 7.1 Bod C je vrchol trojúhelníku ABC.

## Na přímce a leží vrchol A a na přímce b vrchol B tohoto trojúhelníku.

## Strana AC trojúhelníku ABC je rovnoběžná s přímkou b.

## Strany AB a AC mají stejnou délku.

## **Sestrojte** vrcholy A, B trojúhelníku ABC, **označte** je písmeny a trojúhelník **narýsujte**. Najděte všechna řešení.

## **V záznamovém archu** obtáhněte vše **propisovací tužkou** (čáry i písmena).

---

**VÝCHOZÍ TEXT A OBRÁZEK K ÚLOZE 7.2**

> V rovině leží body K, S a přímka p procházející bodem S. ![rovině leží body K, S a přímka p procházející bodem S.](/math/2013/5/15.jpeg)

## 7.2 Bod K je vrchol obdélníku KLMN.

## Bod S je střed strany KL tohoto obdélníku.

## Přímka p prochází středem S strany KL a středem ještě jedné strany obdélníku KLMN.

## **Sestrojte** vrcholy L, M, N obdélníku KLMN, **označte** je písmeny a obdélník **narýsujte**. Najděte všechna řešení.

## **V záznamovém archu** obtáhněte vše **propisovací tužkou**(čáry i písmena).

---

**VÝCHOZÍ TEXT A OBRÁZEK K ÚLOZE 8**

> Desetiúhelník na obrázku se skládá z jednoho rovnostranného trojúhelníku, pěti stejných čtverců, jednoho šedého obdélníku a dvou stejných šedých trojúhelníků. Nejkratší strana desetiúhelníku měří 4 cm, nejdelší 20 cm. ![divnej obrazec](/math/2013/5/16.jpeg)

## **8 Rozhodněte o každém z následujících tvrzení (8.1–8.3), zda je pravdivé (A), či nikoli (N).**

## 8.1 Obvod rovnostranného trojúhelníku je 12 cm.

## 8.2 Obvod šedého obdélníku je 56 cm.

## 8.3 Obvod šedého trojúhelníku je větší než 50 cm.

---

**VÝCHOZÍ TEXT K ÚLOZE 9**

> Maminka koupila v cukrárně tři různé zákusky. První zákusek stál 72 korun. Druhý zákusek byl o čtvrtinu levnější než první. Cena třetího zákusku byla třetinou celkové ceny všech tří zákusků.

## **9 O kolik korun byl třetí zákusek dražší než druhý?**

- \[A\] o méně než 12 korun
- \[B\] o 12 korun
- \[C\] o 15 korun
- \[D\] o 18 korun
- \[E\] o více než 18 korun

---

**VÝCHOZÍ TEXT K ÚLOZE 10**

> V kasičce je celkem 78 mincí – některé jsou pětikorunové a zbývající desetikorunové. Hodnota všech pětikorunových mincí v kasičce je stejná jako hodnota všech desetikorunových mincí v kasičce.

## **10 Jaká je hodnota všech mincí v kasičce?**

- \[A\] 390 korun
- \[B\] 520 korun
- \[C\] 585 korun
- \[D\] 780 korun
- \[E\] jiná hodnota

---

**VÝCHOZÍ TEXT A OBRÁZEK K ÚLOHÁM 11–12**

> Stavebnice obsahuje samé stejné dílky. Každý dílek má tvar kvádru s rozměry 6 cm, 4 cm a 4 cm. ![obdelnik](/math/2013/5/17.jpeg)

## **11 Kolik dílků stavebnice je třeba ke složení kvádru s rozměry 8 cm, 12 cm a 16 cm?**

- \[A\] méně než 12 dílků
- \[B\] 12 dílků
- \[C\] 16 dílků
- \[D\] 32 dílků
- \[E\] více než 32 dílků

---

## **12 Kolik dílků stavebnice je třeba ke složení nejmenší možné krychle?**

- \[A\] méně než 6 dílků
- \[B\] 6 dílků
- \[C\] 12 dílků
- \[D\] 18 dílků
- \[E\] více než 24 dílků

---

**VÝCHOZÍ TEXT A GRAF K ÚLOZE 13**

> Graf udává, kolik kg odpadu vytřídily tři skautské oddíly R, S a T. ![graf](/math/2013/5/18.jpeg)

## **13 Do každé neúplné věty (13.1–13.3) doplňte na vynechané místo (……………) chybějící část (A–F) tak, aby vzniklo pravdivé tvrzení.**

## 13.1 Oddíl R vytřídil …………… méně kg papíru než oddíl S.

## 13.2 Oddíly S a T dohromady vytřídily …………… více kg plastu než oddíl R.

## 13.3 Všechny tři oddíly dohromady vytřídily …………… více kg papíru než kovů.

- \[A\] o šestinu
- \[B\] o pětinu
- \[C\] o čtvrtinu
- \[D\] o třetinu
- \[E\] o polovinu
- \[F\] dvakrát

---

**VÝCHOZÍ TEXT A OBRÁZKY K ÚLOZE 14**

> Ze stejně velkých světlých a tmavých čtverečků tvoříme obrazce tvaru čtverce nebo obdélníku. Základní obrazec je tvořen jednou nebo více řadami světlých čtverečků. ![kostky](/math/2013/5/19.jpeg) Z každého základního obrazce vytvoříme rozšířený obrazec tak, že přidáme nahoru jednu řadu tmavých čtverečků a pak vlevo i vpravo po jednom sloupci tmavých čtverečků.

## **14**

## 14.1 Ze základního obrazce, který má 5 řad, vytvoříme rozšířený obrazec přidáním 30 tmavých čtverečků.

## **Určete počet sloupců v základním obrazci.**

## 14.2 Rozšířený obrazec má 3 řady a tvoří jej stejný počet tmavých a světlých čtverečků.

## **Určete počet sloupců v rozšířeném obrazci.**

## 14.3 Můžeme najít mnoho rozšířených obrazců s 50 tmavými čtverečky.

## **Určete počet všech těchto rozšířených obrazců.**
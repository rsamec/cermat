
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXTY K ÚLOHÁM 1–5
===

TEXT 1
(1) „OK, boomer“ je internetový mem, který se roku 2019 proslavil doslova přes noc. 
Co vlastně znamená tato populární hláška, kterou dnes mladí lidé reagují na názory 
starších? Slovo *boomer* pochází z angličtiny a v USA se často používá pro označení lidí, 
kteří přišli na svět během poválečného baby boomu1, tedy v době, kdy ekonomika na 
Západě prudce rostla. Pro generaci boomerů jsou typické určité názory a postoje, proti 
nimž se vymezují mladší generace. 
Mladým lidem vadí bagatelizace témat, která na rozdíl od boomerů vnímají jako 
klíčová (sociální sítě, klimatická změna aj.), mívají také pocit, že zástupci starší generace 
se k nim chovají autoritativně až přezíravě. Hláškou „OK, boomer“ tak mladí de facto 
říkají: „Nehodlám vyvracet tvůj názor, stejně to nemá cenu.“ Tento postoj vzbuzuje 
různé reakce: zatímco někteří lidé hlášku chápou jako důsledek pochopitelné frustrace 
plynoucí z pocitu bezmoci, jiní ji považují za projev rasismu, tedy diskriminace
kvůli věku.
(2) V poválečném Československu se sice psal docela jiný příběh než v USA, přesto 
i čeští boomeři zažili období nevídaných příležitostí – radikální změnu jejich životů 
odstartoval 17. listopad 1989. ***** Samozřejmě, naše situace je ale specifická: primárně 
jde o propast mezi lidmi, kteří zažili socialismus, a těmi, kdo jej už nepamatují.
(3) Mezigenerační střet jsme u nás zaznamenali například v roce 2021, kdy v médiích 
vyšel článek *Oslavy 17. listopadu? OK Boomer*. Podle jeho mladé autorky začínají mít 
oslavy sametové revoluce trapnou příchuť, jelikož se na nich dokola opakuje tentýž 
příběh: sraz na Národní třídě, zapálení svíček, zpěv Modlitby pro Martu… Její názory 
vzbudily řadu negativních reakcí, a to dokonce i mezi mladými lidmi. Ač byla diskuse 
místy vyostřená, přinesla užitečné podněty. Objevilo se například doporučení, aby 
17. listopadu vyrazili rodiče na Národní třídu společně se svými dětmi. Doufejme, že 
sdílení zážitků povede ke stmelování, a nikoli k rozdělování. 
# 1 tj. během populační exploze probíhající v letech 1946–1964
(*inspirováno články na wave.rozhlas.cz; www.seznamzpravy.cz*)
TEXT 2
Ve vztahu koreference jsou takové výrazy, které v daném kontextu odkazují k téže 
skutečnosti (ke stejné osobě, stejné věci, stejnému jevu aj.). Například v souvětí *Petr* 
*okradl babičku, já jsem ho při tom viděl* jsou výrazy *Petr* – *ho* ve vztahu koreference, ale 
výrazy *Petr* – *já* ve vztahu koreference nejsou.
(*CZVV*)
# 1 
Rozhodněte o každém z následujících tvrzení, zda jednoznačně vyplývá 
z TEXTU 1 (A), či nikoli (N).
 
A 
N
## 1.1 Na rozdíl od boomerů mladí lidé zlehčují tak zásadní témata, jako jsou  
sociální sítě či klimatická změna. 
## 1.2 Jako boomeři se v USA často označují lidé narození během baby boomu,  
který začal v druhé polovině 40. let 20. století. 
## 1.3 Během oslav sametové revoluce by při vstupu na Národní třídu měly mít  
rodiny s dětmi přednost před jinými návštěvníky. 
## 1.4 Skutečnost, že se každoročně dne 17. listopadu konají oslavy sametové  
revoluce, vyvolala roku 2021 negativní reakce mnoha lidí. 
# 2
Veřejně nepřístupná informace podle ustanovení § 80b zákona č. 561/2004 Sb.
# 2 
Vypište ze třetí části TEXTU 1:
## 2.1 spojku, která je v daném kontextu synonymní se spojkou *poněvadž*;
## 2.2 spojku, která je v daném kontextu synonymní se spojkou *třebaže*.
# 3 
Která z následujících možností patří na vynechané místo (*****) v druhé části 
TEXTU 1?
- [A] Existuje generační propast i v české společnosti?
- [B] Proč existuje v české společnosti generační propast?
- [C] Projevila se tedy generační propast poprvé až v české společnosti?
- [D] Kdy se tedy poprvé v české společnosti projevila generační propast?
# 4 
Která z následujících možností obsahuje výrazy, jež jsou v TEXTU 1 ve vztahu 
koreference?
(Posuzované výrazy jsou v TEXTU 1 vyznačeny tučně. Úlohu řešte na základě definice 
uvedené v TEXTU 2.)
- [A] generace – nim
- [B] bezmoci – ji
- [C] socialismus – jej
- [D] revoluce – nich
# 5 
Které z následujících slov je z hlediska významu užito v TEXTU 1 chybně?
(Chybně užité slovo je v případě této úlohy slovo, jehož význam neodpovídá 
kontextu TEXTU 1. Posuzovaná slova jsou v TEXTU 1 podtržena.)
- [A] populární
- [B] frustrace
- [C] rasismus
- [D] radikální
# 6 
Který z následujících větných celků není zapsán pravopisně správně?
- [A] Ani korunu navíc za ty přesčasy nedostaneš.
- [B] Musí se učit celý víkend, zatím to ještě neumí.
- [C] Výsledky přijímacích testů zatím nebyly zveřejněny.
- [D] Koupil jen malou květinu, navíc dárků už neměl peníze.
# 3
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOZE 7
===

V 50. a 60. letech 20. století se rozvíjí *****. Tento typ dramatu má specifickou kompozici: 
obvykle jde o volný sled scén, v nichž se stereotypně opakují motivy i jednotlivé repliky. 
Jazyk ztrácí svou komunikační funkci, čímž je demonstrována neschopnost dorozumět 
se v odcizeném světě. Divadelní hry (např. *Čekání na Godota* od •••••), často ideově 
odkazující k existencialismu, bývají tak výpovědí o osamocenosti člověka, který pozbyl 
smyslu života.
(*L. Lederbuchová, Průvodce literárním dílem, upraveno*)
# 7 
Na první vynechané místo (*****) ve výchozím textu patří správné označení 
typu dramatu, na druhé vynechané místo (•••••) patří správné jméno 
spisovatele. Ve které z následujících možností jsou uvedeny obě tyto chybějící 
informace?
- [A] absurdní drama – Samuela Becketta
- [B] absurdní drama – Tennesseeho Williamse
- [C] psychologické drama – Samuela Becketta
- [D] psychologické drama – Tennesseeho Williamse
# 8 
Který z následujících větných celků je syntakticky bezchybný?
- [A] Efektivní způsoby, jak nepodlehnout vlivu dezinformací, je mnoho.
- [B] Efektivní způsoby, jak nepodlehnout vlivu dezinformacím, je mnoho.
- [C] Efektivních způsobů, jak nepodlehnout vlivu dezinformací, je mnoho.
- [D] Efektivních způsobů, jak nepodlehnout vlivu dezinformacím, je mnoho.
# 9 
Přiřaďte k jednotlivým definicím (9.1–9.3) možnost (A–E), v níž obě slova 
odpovídají příslušné definici.
(Každou možnost z nabídky A–E lze přiřadit maximálně jednou.)
## 9.1 Jméno činitelské (např. *ošetřovatel*) je odvozeno od slovesa a pojmenovává 
osobu na základě činnosti, kterou tato osoba vykonává. 
_____
## 9.2 Jméno nositele vlastnosti (např. *nevděčník*) je odvozeno od přídavného 
jména a pojmenovává osobu podle její charakteristické vlastnosti. 
_____
## 9.3 Jméno konatelské (např. *bankéř*) je odvozeno od podstatného jména 
a pojmenovává osobu, která vykonává činnost související s významem  
tohoto podstatného jména. 
_____
- [A] vůdce, holič
- [B] tlouštík, pekař
- [C] kameník, ovčák
- [D] zubař, prodavač
- [E] chytrák, lakomec  
# 4
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOZE 10
===

Očima jsem bloudil po svitku ***** jednoduchými šiframi. Ty na jeho začátku jsem 
rozluštil během několika minut – nikdy se mi totiž nestalo, že ••••• klíč k jejich řešení.
# 10 
## 10.1 Napište náležitý spisovný tvar slova *popsaný*, který patří na první vynechané 
místo (*****) ve výchozím textu.
## 10.2 Na druhé vynechané místo (•••••) ve výchozím textu patří sloveso *zapomenout* 
ve spisovném tvaru 1. osoby, čísla jednotného, způsobu podmiňovacího 
přítomného, rodu činného. Napište tento tvar.
 
(Po doplnění náležitého tvaru slova musí být příslušný větný celek smysluplný 
a pravopisně i gramaticky správný.)
# 11 
Seřaďte jednotlivé části textu (A–E) tak, aby byla dodržena textová návaznost.
- [A] Zanedlouho už z vrcholu ponořeného v mracích hleděli na bažinu, prostírající 
se až na konec světa. Dlouho bloudili v močálech, až se utábořili u řeky, jejíž 
vody připomínaly proud studeného skla. V noci se Josému Arcadiovi zdálo 
o městě, jehož domy mají stěny ze zrcadel. Zaslechl i jeho jméno – Macondo.
- [B] Přesto však snášely pochod docela dobře, a většinou je to dokonce bavilo. Po 
bezmála dvouletém trmácení spatřili poutníci jednoho rána západní svahy hor.
- [C] Nestanovili si žádný určitý směr; věděli, kde leží Riohacha, takže se snažili jít na 
opačnou stranu a nezanechat po sobě žádné stopy. Byla to nesmyslná pouť. Na 
děti s plochými bříšky a unavenýma očima byl smutný pohled.
- [D] Příštího dne přesvědčil svou družinu, aby se zde usadili. Vybral nejsvěžejší 
místo na celém břehu, nařídil vykácet stromy a na pasece založili novou vesnici.
- [E] José Arcadio Buendía rozhodl, že on a jeho žena Úrsula se z osady, v níž dlouhá 
léta žili jejich předci, odstěhují, jak jen nejdál to půjde. Několik jeho přátel, 
nadšených tím dobrodružstvím, sbalilo všechen svůj majetek a i s rodinami se 
přidali k Buendíovým. Společně se vydali do země, kterou jim nikdo nezaslíbil.
(*G. G. Márquez, Sto roků samoty, upraveno*)
## 11.1 _____
## 11.2 _____
## 11.3 _____
## 11.4 _____
## 11.5 _____
# 5
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOHÁM 12–17
===

(1) To lejstro s úředním razítkem jim přišlo na počátku léta roku 1974. Bylo to v pátek, 
v den, který se jí vryl do paměti a na který nikdy nezapomene, protože se během něho 
semlely věci, které ji pak dlouhé roky trýznily. Protože onoho dne jejich spokojený život 
nejspíš rozdrtila její bota. Jenže kdo mohl tušit, co se v tom bílém háděti skrývá?
Ano, možná bylo úplně neškodné. Jenže Dora tehdy viděla jen plaza, který se stáčel 
kolem Jakoubkových rukou. A bratra, který ho neobratně svíral a radoval se, když proti 
němu had dělal prudké výpady nebo sebou trhal ve snaze se vyprostit z trapičských rukou. 
Kdo by v takové chvíli nepropadl panice? Obzvlášť když Dora takového hada nikdy dřív na 
Kopanicích neviděla! Hmátla po něm rychle, Jakoubek stačil jen vyděšeně heknout, a hadí 
hlava křupla pod podrážkou její polobotky. A pak řev. Jakoubkovi nic nebylo, jen úlek 
a potom vztek, co se obrátil proti Doře. Zaklesnutí do sebe tancovali po zápraží. 
(2) Ten křik přivolal tetu Surmenu. Nebylo to poprvé, co řešila jejich spor, ale tentokrát 
jí tvář zbělela a v záchvatu náhlé slabosti se musela dlaní zapřít o stěnu. „Ty jsi zabila 
bílého hádka? Tak teď nás, Bože, ochraňuj,“ řekla a sesunula se na lavičku. 
Dora rozpačitě stála před bledou ženou, zatímco se Jakoubek, zastrašený Surmeniným 
nečekaným chováním, odplížil za roh. Teprve za dlouhou dobu, když se Dora 
nepřestávala dožadovat vysvětlení, Surmena promluvila: „Tam, kde zabijí bílého hádka, 
ochránce domácnosti, se stane hrozné neštěstí!“
(3) S těmi slovy se v Doře najednou vzedmulo něco, co v ní pomalu rostlo 
v předcházejících měsících. NECHUŤ přistupovat na všechna ta nesmyslná pravidla, jimiž 
se lidé ze žítkovských strání svazovali. Další smolná pověra? Copak těch věcí, kterých se 
musí vyvarovat, už není dost? Teď ještě přibude STRACH ze zabitého hada!
(*K. Tučková, Žítkovské bohyně, upraveno*)
# 12 
Rozhodněte o každém z následujících tvrzení, zda jednoznačně vyplývá 
z výchozího textu (A), či nikoli (N).
 
A 
N
## 12.1 Jakoubka natolik vyděsily hadovy nečekané výpady a zběsilé pohyby, že  
začal řvát.  
## 12.2 Surmena řešila alespoň jeden spor mezi Dorou a Jakoubkem už předtím,  
než byl zabit bílý had. 
## 12.3 Surmena předvídala, že Dora jednou zabije bílého hada a tím na jejich  
domácnost přivolá neštěstí. 
## 12.4 Jedním z důvodů, proč Dora zabila bílého hada, byl protest proti pověrám,  
které ji negativně ovlivňovaly. 
# 13 
Vypište z druhé části výchozího textu tři podstatná jména, která jsou v textu 
užita ve stejném pádě jako slovo *razítko* v úseku *lejstro s úředním razítkem*.
(Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.)
# 14 
Které z následujících tvrzení o slově tučně vyznačeném ve výchozím textu je 
pravdivé?
- [A] Slovo *možná* je v textu neohebným slovem s významem *asi, snad.*
- [B] Slovo *možná* je v textu neohebným slovem s významem *bezpodmínečně.*
- [C] Slovo *možná* je v textu přídavným jménem s významem *pravděpodobná.*
- [D] Slovo *možná* je v textu přídavným jménem s významem *případná, eventuální.*
# 6
Veřejně nepřístupná informace podle ustanovení § 80b zákona č. 561/2004 Sb.
# 15 
Které z následujících tvrzení odpovídá výchozímu textu?
- [A] Příhoda o zabití bílého hada, která se odehrála roku 1974, je vyprávěna  
v ich-formě.
- [B] Příhoda o zabití bílého hada, která se odehrála roku 1974, je vyprávěna  
v er-formě.
- [C] Z textu nevyplývá, v kterém roce Dora zabila bílého hada, jisté však je, že tato 
příhoda je vyprávěna v ich-formě.
- [D] Z textu nevyplývá, v kterém roce Dora zabila bílého hada, jisté však je, že tato 
příhoda je vyprávěna v er-formě.
# 16 
Které z následujících tvrzení o úsecích podtržených ve výchozím textu není 
pravdivé?
- [A] Pokud v úseku *který se jí vryl do paměti* tvar *který* nahradíme tvarem *jenž* (tzn. *jenž* 
*se jí vryl do paměti*), bude příslušný větný celek gramaticky správný.
- [B] Pokud v úseku *který nikdy nezapomene* tvar *který* nahradíme tvarem *jenž* 
(tzn. *jenž nikdy nezapomene*), bude příslušný větný celek gramaticky správný.
- [C] Pokud v úseku *který se stáčel* tvar *který* nahradíme tvarem *jenž* (tzn. *jenž se stáčel*), 
bude příslušný větný celek gramaticky správný.
- [D] Pokud v úseku *který ho neobratně svíral* tvar *který* nahradíme tvarem *jenž* 
(tzn. *jenž ho neobratně svíral*), bude příslušný větný celek gramaticky správný.
# 17 
Které z následujících tvrzení o dvou slovech zapsaných ve třetí části výchozího 
textu velkými písmeny je pravdivé?
- [A] Každé z těchto slov je v daném kontextu expresivní.
- [B] Žádné z těchto slov není v daném kontextu expresivní.
- [C] Slovo *nechuť* je v daném kontextu expresivní, slovo *strach* však nikoli.
- [D] Slovo *strach* je v daném kontextu expresivní, slovo *nechuť* však nikoli.
VÝCHOZÍ TEXT K ÚLOZE 18
===

Nechtěl urazit ani Evina bratra[1] ani jeho ženu[2] a proto ironický komentář na adresu 
jejich nezvedeného dítka[3] raději spolkl.
# 18 
Kam je nutné doplnit čárku, aby byl výchozí text pravopisně správný?
- [A] pouze na místo označené [2] 
- [B] jak na místo označené [1], tak na místo označené [2]
- [C] jak na místo označené [1], tak na místo označené [3]
- [D] jak na místo označené [2], tak na místo označené [3]
# 7
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOHÁM 19–23
===

21. srpna 1986 došlo v oblasti kamerunského jezera Nyos k přírodní katastrofě, jež 
nemá obdoby. Z jezera náhle vytryskl mohutný gejzír a vzápětí se okolními vesnicemi 
začal valit mrak dusivého plynu, který vmžiku zabil mnoho lidí i zvířat v okruhu do 
# 25 kilometrů od Nyosu. Lidí se tam toho dne udusilo přes 1 700.
Za příčinu jejich smrti odborníci nakonec označili oxid uhličitý (CO2), který se uvolnil 
z jezera. Nyos totiž leží v sopečné oblasti a pode dnem ukrývá magma, z něhož tento 
plyn pozvolna uniká. Oxid uhličitý se tak dlouho hromadí v hlubinách jezera, až vytvoří 
časovanou bombu, jež může vybuchnout prakticky kdykoli. Dodnes není zcela zřejmé, 
čím bylo tehdy uvolnění CO2 z Nyosu zapříčiněno: mohlo jít o sesuv půdy, odborníci ale 
zvažují i jiné možnosti. K limnické erupci (prudkému uvolnění plynu z vodní masy) došlo 
už v roce 1984 v jezeře Monoun. Tato událost však, patrně kvůli nižšímu počtu obětí, 
vzbudila mnohem menší zájem.
Únik CO2 z podloží do vody je celkem běžný jev. Je-li voda mělká, plyn se z ní 
postupně uvolňuje sám. Nehrozí tedy velké nebezpečí. Jezero Nyos je ale hluboké 
přibližně 200 metrů. V takových případech fungují svrchní vrstvy vody jako zátka – jejich 
váha udrží ve spodních vrstvách velké množství plynu. Ten se pak může naráz uvolnit. 
Aby se předešlo dalším tragédiím, byla u Nyosu i Monounu instalována zařízení, jež mají 
zabránit hromadění CO2 v hlubinách.
Největší hrozbou je tak dnes jezero Kivu o hloubce skoro 500 metrů, které leží na 
území dvou států: Rwandy a Konžské demokratické republiky. V případě limnické erupce 
v Kivu by byly ohroženy životy milionu lidí z okolí. Jezero tedy představuje potenciální 
riziko, zároveň však obsahuje cennou surovinu. V jeho vodách totiž vzniká metan, 
významný zdroj energie pro zdejší region, trpící energetickou chudobou. Před několika 
lety proto vznikl projekt KivuWatt, který metan z Kivu využívá při výrobě elektřiny.
(*Vzhledem k povaze jedné z úloh není zdroj výchozího textu uveden.*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), či nikoli (N).
 
A 
N
## 19.1 V okruhu do 25 kilometrů od jezera Nyos zemřelo dne 21. srpna 1986 více  
než 1 700 lidí. 
## 19.2 Jezera, v nichž se vyskytuje metan, představují jediný zdroj energie pro  
chudý region v okolí Kivu. 
## 19.3 Aby došlo k limnické erupci, spodní vrstva vody jednak musí obsahovat CO2, 
jednak musí být silná více než 200 metrů. 
## 19.4 Pokud v jezeře Kivu dojde k limnické erupci, bude ohrožen život půl milionu  
obyvatel Rwandy a půl milionu obyvatel Konžské demokratické republiky. 
# 20 
Které z následujících tvrzení o dvou větách podtržených ve výchozím textu je 
pravdivé?
- [A] Věta *Je-li voda mělká* vyjadřuje podmínku, za které platí obsah věty hlavní, 
pomocí věty *Aby se předešlo dalším tragédiím* je vyjádřen nějaký účel.
- [B] Věta *Je-li voda mělká* vyjadřuje podmínku, za které platí obsah věty hlavní, 
pomocí věty *Aby se předešlo dalším tragédiím* je vyjádřena nějaká příčina.
- [C] Věta *Je-li voda mělká* vyjadřuje podmínku, za které přestává platit obsah věty 
hlavní, pomocí věty *Aby se předešlo dalším tragédiím* je vyjádřen nějaký účel.
- [D] Věta *Je-li voda mělká* vyjadřuje podmínku, za které přestává platit obsah věty 
hlavní, pomocí věty *Aby se předešlo dalším tragédiím* je vyjádřena nějaká příčina.
# 8
Veřejně nepřístupná informace podle ustanovení § 80b zákona č. 561/2004 Sb.
# 21 
Která z následujících informací je ve výchozím textu čtenářům předkládána jako 
domněnka?
- [A] informace, že událost, k níž došlo 21. 8. 1986 v oblasti jezera Nyos, byla přírodní 
katastrofou
- [B] informace, že není dosud zcela zřejmé, proč se 21. 8. 1986 z jezera Nyos uvolnil 
oxid uhličitý
- [C] informace, že menší zájem o limnickou erupci v jezeře Monoun souvisí s počtem 
obětí, které si tato událost vyžádala 
- [D] informace, že prudké uvolnění plynu z vodní masy, k němuž došlo například 
u jezera Monoun, se označuje jako limnická erupce
# 22 
Ve které z následujících možností je uvedena dvojice slov, jež lze v kontextu 
výchozího textu považovat za antonyma?
(První slovo z každé dvojice pochází z výchozího textu a je v něm vyznačeno tučně.)
- [A] tam – sem
- [B] jít – stát
- [C] mnohem – málem
- [D] zabránit – umožnit
# 23 
Tvrzení č. 1: Dominantní funkcí výchozího textu je funkce estetická.
 
Tvrzení č. 2: Mezi jazykové prostředky užité ve výchozím textu patří termíny.
 
Odpovídá alespoň některé z výše uvedených tvrzení výchozímu textu? 
- [A] ne, žádné z těchto tvrzení
- [B] ano, každé z těchto tvrzení
- [C] ano, pouze však tvrzení č. 1
- [D] ano, pouze však tvrzení č. 2
# 24 
Rozhodněte o každé z následujících vět, zda je zapsána pravopisně správně (A), 
či nikoli (N).
 
A 
N
## 24.1 Starosti o vážně nemocné rodiče mě psychicky zcela vysílili. 
## 24.2 Na poslední chvíli se jí podařilo koupit zlevněný lázeňský pobyt. 
## 24.3 Unikátní jeskynní komplex je oblíbeným cílem evropských turistů. 
## 24.4 Nový historický film od francouzského režiséra určitě stojí za zhlédnutí. 
# 9
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOHÁM 25–28
===

(1)  Spinkej, synáčku, spi, 
 zavři očička svý –
 dva modré květy hořce.
 Jednou zšednou jak plech,
 zachutná tabákem dech
 a políbení hořce.
(2)  Na zlomu století
 v náruči zhebkne ti
 tvá první – nebo pátá,
 než kdo cokoli zví, 
 rány se zajizví –
 a budeš jako táta.
 Spinkej, synáčku, spi, 
 zavři očička svý,
 máma vypere plenky.
 Odrosteš sunaru, 
 usedneš u baru
 u trochu jiné sklenky.
(3)  A že zlé chvíle jdou, 
 k vojsku tě odvedou,
 zbraň dají místo dláta,
 chlast místo náručí,
 couvat tě naučí –
 a budeš jako táta.
 Spinkáš, synáčku, spíš,
 nouze vyžrala spíž
 a v sklepě bydlí bída.
 V jeslích na nároží 
 máma tě odloží,
 *****.
 Recepis na lhaní
 dají ti na hraní –
 a nález bude ztráta,
 kompromis z života,
 zbude ti samota –
 pak budeš jako táta…
(*K. Kryl, Ukolébavka, upraveno*)
# 25 
Které z následujících tvrzení odpovídá výchozímu textu?
- [A] Lyrický subjekt se obrací na dítě a promlouvá o jeho budoucnosti.
- [B] Lyrický subjekt zakazuje dítěti, aby v budoucnu opakovalo jeho chyby.
- [C] Lyrický subjekt z pozice dítěte mluví k otci a představuje mu budoucnost.
- [D] Lyrický subjekt z pozice dítěte prosí otce, aby se v budoucnu vyvaroval chyb. 
# 26 
Které z následujících tvrzení odpovídá první části výchozího textu?
- [A] Pomocí obrazného pojmenování *dva modré květy hořce* jsou zde nejspíše 
označovány oči uspávaného synáčka.
- [B] Pomocí obrazného pojmenování *dva modré květy hořce* je zde nejspíše označován 
pohled usínajícího synáčka na modré květy.
- [C] Pomocí přímého (tj. nikoli obrazného) pojmenování *dva modré květy hořce* jsou 
zde nejspíše označovány oči uspávaného synáčka.
- [D] Pomocí přímého (tj. nikoli obrazného) pojmenování *dva modré květy hořce* je zde 
nejspíše označován pohled usínajícího synáčka na modré květy.
# 27 
Na vynechané místo (*****) ve výchozím textu patří sedmislabičný verš, který se 
rýmuje se sedmislabičným veršem z téže sloky. Který z následujících veršů patří 
na toto místo?
- [A] když noc ráno obnaží
- [B] pak už noc ráno obnaží
- [C] když noc se s ránem střídá
- [D] pak už noc se s ránem střídá
# 10
Veřejně nepřístupná informace podle ustanovení § 80b zákona č. 561/2004 Sb.
# 28 
Vypište z druhé části výchozího textu zájmeno, které je v textu užito 
v nespisovném tvaru.
(Zájmeno zapište ve stejném tvaru, ve kterém je užito v textu.)
# 29 
Přiřaďte k jednotlivým medailonkům (29.1−29.4) jméno autora (A–F), které 
patří na vynechané místo (*****) v příslušném medailonku.
(Každou možnost z nabídky A–F lze přiřadit maximálně jednou.)
## 29.1 ***** se proslavil jako scenárista (napsal například scénář k filmu oceněnému 
Oscarem) i jako herec. Je autorem písňových textů, spolutvůrcem mnoha  
dramat a patří mezi nejvýraznější osobnosti jednoho pražského divadla,  
které je spjato s fiktivní postavou českého génia. 
_____
## 29.2 ***** – výrazná osobnost pražského jara – se věnoval poezii, dramatu i próze. 
V jeho rané tvorbě nalezneme budovatelské básně, pozdější tvorba odráží  
proměnu jeho postojů k režimu. Příkladem je román o dívce navštěvující  
školu pro katy, který odkrývá mechanismy moci.  
_____
## 29.3 ***** je autorem próz se složitou metaforikou, v nichž je tematizována 
například úzkost, ohrožení či druhá světová válka. Jedno z jeho  
zásadních děl – příběh zaměstnance krematoria, který se stane vrahem  
svých blízkých (manželky a dětí) – mistrovsky zfilmoval Juraj Herz. 
_____
## 29.4 *****, publicista a spisovatel 1. poloviny 20. století, je autorem mnoha 
povídek. Celosvětově se ale proslavil románem, který je parodickou reakcí  
na válku a v němž vystupuje postava (zdánlivě) prostoduchého vojáka. Toto  
dílo bylo přeloženo do více než padesáti jazyků a bylo také několikrát  
zfilmováno. 
_____
- [A] Jan Werich
- [B] Ladislav Fuks
- [C] Pavel Kohout
- [D] Jaroslav Hašek
- [E] Zdeněk Svěrák
- [F] Vladislav Vančura
# 11
Veřejně nepřístupná informace podle ustanovení § 80b zákona č. 561/2004 Sb.
VÝCHOZÍ TEXT K ÚLOHÁM 30–32
===

Známý italský kostel Santuario Madonna della Corona zdálky vypadá, jako by byl 
zavěšený na skále. Proslulé poutní místo, ležící v nadmořské výšce 774 metrů, bylo 
totiž vybudováno na strmém úbočí hory. Dnes se k této památce dostanete poměrně 
snadno: z obce Spiazzi, vzdálené od kostela zhruba půl kilometru, sem vede asfaltová 
cesta. Kdysi byste však nahoru museli vystoupat po úzké, téměř neschůdné stesce. 
Jedna z pověstí praví, že místo pro výstavbu kostela vybrali andělé. Ti sem prý 
přemístili z ostrova Rhodos sochu Panny Marie, aby ji ochránili před dobyvačnými 
výpravami Turků. Skutečnost je ovšem daleko prozaičtější. Už kolem roku 1000 se zde 
nacházel skromě zařízený příbytek, v němž se poustevníci oddávali modlitbám – odlehlé 
místo přímo vybízelo k přemýtání. Základy dnešního kostela ale byly položeny až pár 
set let poté. Jeho nynější podoba pochází z 90. let 19. století, o několik desetiletí později 
byla přestavěna původní zvonice kostela a zároveň přibyly nové kamenné sochy, jimž se 
naštěstí podařilo přežít i druhou světovou válku.
Do 2. poloviny minulého století kostel vstoupil bez sebemenšího poškození, a tak 
sem brzy začaly proudit davy turistů. Santuario Madonna della Corona je výjimečnou 
památkou, o čemž svědčí i titul basilica minor, který této svatyni osobně udělil papež Jan 
Pavel II. († 2005). Kostely poctěnné tímto titulem se totiž řadí k těm nejvýznamnějším. 
(*www.novinky.cz; www.madonnadellacorona.it, upraveno*)
# 30 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně.
(Ohebná slova zapište bezchybně ve stejném tvaru, ve kterém jsou užita v textu. 
Za chybu je považováno jak neuvedení hledaného slova, tak zapsání jakéhokoli slova, 
které neodpovídá zadání. Podtržené výrazy jsou zapsány správně.) 
# 31 
Které z následujících tvrzení nevyplývá z výchozího textu?
- [A] Titul basilica minor byl kostelu Santuario Madonna della Corona udělen dříve než 
v roce 2006.
- [B] Italský kostel Santuario Madonna della Corona se nachází přibližně 500 metrů od 
obce Spiazzi.
- [C] Italský kostel Santuario Madonna della Corona byl postaven na příkrém úbočí 
hory vysoké 774 metrů.
- [D] Přestavba původní zvonice kostela Santuario Madonna della Corona byla 
realizována ve 20. století.
# 32 
Které z následujících tvrzení o větných členech tučně vyznačených ve výchozím 
textu je pravdivé?
- [A] Větný člen *hory* je rozvíjen pouze jedním větným členem, a to *strmém*.
- [B] Větný člen *na úbočí* je rozvíjen pouze jedním větným členem, a to *strmém*.
- [C] Větný člen *hory* je rozvíjen celkem dvěma větnými členy, a to *strmém* a *na úbočí*.
- [D] Větný člen *na úbočí* je rozvíjen celkem dvěma větnými členy, a to *strmém* a *hory*.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 12
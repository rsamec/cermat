
VÝCHOZÍ TEXTY K ÚLOHÁM 1–6
===

TEXT 1
(1) Dublin zná leckdo jen z filmů, kde v šedých ulicích NEUSTÁLE mrholí. Tato irská 
metropole vás ale překvapí svou nádherou. Je totiž pestrá a nepochybně svérázná: 
muzikantů má téměř tolik co obyvatel, je tu na 700 hospod a každá je jiná. Ve všech se 
ovšem čepuje pivo značky Guinness, na něž jsou Dubliňané náležitě hrdí. Chmel a slad 
ať Bůh zachová, pronášejí nad sklenicí lahodného moku. 
(2) K turistickým atrakcím města patří i *Phoenix Park* – svou rozlohou (v nejširším 
místě má přes 4 km) se řadí mezi největší evropské městské parky. Opomenout nelze ani 
zdejší katedrálu sv. Patrika, v níž v 18. století působil místní rodák Jonathan Swift. Tento 
duchovní je proslulý především tím, že napsal imaginární cestopis *Gulliverovy cesty*.
Swiftem ovšem výčet slavných místních spisovatelů teprve začíná. Pokračovat 
můžeme třeba třemi laureáty Nobelovy ceny za literaturu: přímo z Dublinu pochází 
G. B. Shaw, NEDALEKO od tohoto města přišli na svět William B. Yeats a Samuel Beckett. 
Možná ještě slavnějším než tato trojice je i další z dublinských umělců, Oscar Wilde. 
Žádný literát ovšem není s Dublinem tak bytostně propojen jako *****. Tento velikán 
světové moderny, známý metodou vyprávění zvanou proud vědomí, zasadil do tohoto 
města děj nejednoho svého díla. Například na více než 1000 stranách románu , 
inspirovaného antickým mýtem, popisuje očima svého hrdiny Leopolda Blooma město 
tak detailně, že by starý Dublin mohl být na základě tohoto líčení postaven znovu.
M istrům pera je v Dublinu věnováno zvláštní muzeum (*Muzeum irské literatury*), kde 
je možné zhlédnout spoustu literární korespondence, k vidění jsou tu i jejich dochované 
osobní předměty. V tomto muzeu probíhají také dočasné výstavy či zajímavé besedy, svá 
autorská čtení tu mají mladí autoři. Jejich debuty najdeme i mezi tituly vystavenými ve 
výloze přilehlého knihkupectví. Spolu s dalšími kulturními akcemi jsou důkazem, že na 
poli literárního umění nežije Dublin jen ze své velkolepé minulosti.
(*kol. autorů, Toulky Evropou: pozoruhodná místa starého kontinentu, upraveno*)
TEXT 2
Tvarotvorná předpona *po-* je předpona, pomocí níž se u některých sloves tvoří tvary 
budoucího času (např. *poletí* je tvar slovesa *letět*). Předpona *po-* není tvarotvorná, když ji má 
sloveso ve všech svých tva rech (např. slovesa *polykat* či *povolit* tvarotvornou předponu *po-* 
nemají: sloveso *lykat* neexistuje, *povolit* a *volit* jsou různá slovesa s odlišným významem).
(*CZVV*)
# 1 
Které z následujících tvrzení o slovesných tvarech *pochází* a *popisuje*, 
tučně vyznačených v druhé části TEXTU 1, je pravdivé?
(Úlohu řešte na základě definice uvedené v TEXTU 2.)
- [A] Tvarotvornou předponu *po*- obsahuje jak tvar *pochází*, tak tvar *popisuje*.
- [B] Tvarotvornou předponu *po*- neobsahuje ani tvar *pochází*, ani tvar *popisuje*.
- [C] Tvarotvornou předponu *po*- obsahuje tvar *pochází*, ale neobsahuje ji tvar *popisuje*.
- [D] Tvarotvornou předponu *po*- obsahuje tvar *popisuje*, ale neobsahuje ji tvar *pochází*.
# 1 b od
# 2 
Které z následujících tvrzení o větách podtržených v TEXTU 1 je pravdivé?
- [A] Podmětem první věty je *Dublin,* podmětem druhé věty je *proslulý*.
- [B] Podmětem první věty je *leckdo,* podmětem druhé věty je *proslulý.*
- [C] Podmětem první věty je *Dublin,* podmětem druhé věty je *duchovní*.
- [D] Podmětem první věty je *leckdo,* podmětem druhé věty je *duchovní*.
# 2
# 3 
Rozhodněte o každém z následujících tvrzení, zda jednoznačně vyplývá 
z TEXTU 1 (A), či nikoli (N).
 
A 
N
## 3.1 Přibližně polovina ze všech obyvatel Dublinu se ve svém volném čase 
věnuje hudbě. 
## 3.2 V Dublinu se narodili G. B. Shaw a Oscar Wilde, kteří se oba stali laureáty 
Nobelovy ceny za literaturu. 
## 3.3 Jak v *Muzeu irské literatury*, tak v přilehlém knihkupectví je prezentována 
mimo jiné současná literatura. 
## 3.4 *Phoenix Park*, jeden z největších městských parků v Evropě, je široký 
# 4 kilometry a stejně tak i dlouhý. 
# 4 
Která z následujících možností nejlépe vystihuje větu tučně vyznačenou 
v první části TEXTU 1?
- [A] Jde o průpovídku vyjadřující přání Dubliňanů.
- [B] Jde o průpovídku vyjadřující výzvu Dubliňanům.
- [C] V této větě je vyjádřeno přání autora textu, a to pomocí citace.
- [D] V této větě je vyjádřena výzva autorovi textu, a to pomocí citace.
# 5 
Které z následujících tvrzení je pravdivé?
(Slova *neustále* a *nedaleko* jsou v TEXTU 1 zapsána velkými písmeny.)
- [A] Slova *neustále* a *stále* jsou v kontextu TEXTU 1 antonymy, totéž platí i pro slova 
*nedaleko* a *daleko*.
- [B] Slova *neustále* a *stále* nejsou v kontextu TEXTU 1 antonymy, totéž platí i pro slova 
*nedaleko* a *daleko*.
- [C] Slova *neustále* a *stále* jsou v kontextu TEXTU 1 antonymy, slova *nedaleko* a *daleko* 
v kontextu tohoto textu antonymy nejsou.
- [D] Slova *neustále* a *stále* nejsou v kontextu TEXTU 1 antonymy, slova *nedaleko* 
a *daleko* v kontextu tohoto textu antonymy jsou.
# 6 
Na první vynechané místo (*****) v TEXTU 1 patří správné jméno spisovatele 
a na druhé vynechané místo ( ) v TEXTU 1 patří správný název literárního díla. 
Ve které z následujících možností jsou uvedeny obě tyto chybějící informace?
- [A] Homér – Ilias
- [B] Sofokles – Oidipus král
- [C] James Joyce – Odysseus
- [D] Albert Camus – Mýtus o Sisyfovi
# 7 
Která z následujících vět není zapsána pravopisně správně?
- [A] Zaměstnanec recepce mi na dotaz odpověděl velmi nedútklivým tónem.
- [B] Této mezinárodní konference se zúčastnily skoro všechny evropské státy.
- [C] První neděli v měsíci pravidelně chodí do kosmetického studia na manikúru.
- [D] Jejich žádost o poskytnutí bezúročné půjčky byla bankou okamžitě zamítnuta.
# 3
# 8 
Seřaďte jednotlivé části textu (A–E) tak, aby byla dodržena textová návaznost.
- [A] Mlok ho vzal do tlapky a počal ho okusovat. „Koukej, mlok,“ chrochtalo zvířátko 
spokojeně a pokukovalo po Greggsovi, „tati, ten je škaredý!“ 
Aha, řekl si Greggs, on opakuje, co slyší od lidí. „Pověz, jak se jmenuju,“ zkusil to.
- [B] Ohlédl se, ale nikdo tam nebyl. Něco se mi zdálo, mínil pan Greggs a zametal. 
„Koukej, mlok,“ ozval se zase za ním čísi hlas. Greggs se rychle otočil.
- [C] „Pan Thomas Greggs. Dobrý den, pane.“ Zdálo se, že se mlok nemůže řeči 
nabažit. Greggs ale už nevěděl, co by mu povídal, a navíc měl dost práce, takže 
rozhovor ukončil: „Tak, a teď drž hubu. Až budu hotov, budu tě učit mluvit.“
- [D] Pan Greggs, hlídač v pavilonu obojživelníků, uklízel a čistil nádrže svých 
svěřenců. Zoo byla dnes obecenstvu uzavřena a on si užíval ticha a samoty 
v oddílu, kde byl vystaven velký mlok Andrias Scheuchzeri a množství dalších 
čolků a mločíků. Zničehonic se za ním ozvalo skřehotavě: „Koukej, mami.“
- [E] Andrias stál přímo za ním a díval se na něho, mrkaje spodními víčky. 
„Ty… ty umíš mluvit?“ koktal pan Greggs. 
„Dobrý den,“ zaskřehotal mlok. „Smím mu dát koláč?“ 
Pan Greggs sáhl zmateně do kapsy a vytáhl rohlík. „Na, tumáš.“
(*K. Čapek, Válka s Mloky, upraveno*)
## 8.1 _____
## 8.2 _____
## 8.3 _____
## 8.4 _____
## 8.5 _____
max. 3 bo dy
# 9 
Přiřaď te k jednotlivým tvrzením (9.1–9.3) odpovídající souvětí (A–E).
(Spojovací výraz může obsahovat jedno nebo více slov a může být jednočlenný, např. *nýbrž*, *a také*, 
i vícečlenný, např. *nejen – ale i*. Žádná možnost z nabídky A–E nesmí být přiřazena víckrát než jednou.)
## 9.1 Pomocí spojovacího výrazu je v souvětí vyjádřeno, že význam druhé věty 
vyplývá z významu první věty jako její důsledek. 
## 9.2 Pomocí spojovacího výrazu je v souvětí vyjádřeno, že význam druhé věty 
je pokládán za silnější nebo závažnější, než je význam první věty. 
## 9.3 Pomocí spojovacího výrazu je v souvětí vyjádřeno, že význam první věty 
a význam druhé věty nemohou platit oba zároveň – může platit pouze jeden. 
- [A] Občas se dokázal pořádně rozčílit, obvykle však reagoval klidně.
- [B] Včera večer vůbec nepřišel domů, ani mi dokonce nezvedal telefon.
- [C] Buď přijede za chvíli přímým autobusem, nebo dorazí později vlakem.
- [D] V testu jsem zvládl většinu úloh, zkoušku tudíž nebudu muset opakovat.
- [E] Tenhle detail jsem minule vynechal, neboť jsem si na něj tehdy nevzpomněl.
# 4
VÝCHOZÍ TEXTY K ÚLOHÁM 10–13
===

TEXT 1
Žil jsem jak stepní kůň svobody 
ciz lidem v životě prostém, 
dávno jsem zahodil do vody 
skřipky s tím jediným mostem;
nevím, jak strunu tu vložili
v srdce mi bohové přísní,
hořem půl, vodkou půl opilý
vázal jsem věnec svých písní;
z bodláčí, z pokřivy nehezké,
z trní a ze slz byl uvit,
byl jsem – sto pěrunů! – ze Slezské,
jinak jsem neuměl mluvit.
(*báseň ze sbírky Slezské písně*)
Vysvětlivky: *skřipky* – housle; *pokřiva* – nářečně kopřiva; *pěrun* – nářečně hrom
TEXT 2
Hornictvo chudé 
Ta věta zní dnes
u Ostravy 
trochu krutě:
má hlad a marně 
*****,
láme si hlavy. 
čí jsou ty hutě?
(*úryvek z básně J. Seiferta*)
# 10 
Vypište z první sloky TEXTU 1 podstatné jméno a sloveso, které jsou příbuzné.
(Za úlohu lze získat bod pouze v případě, že jsou zapsána obě hledaná slova.)
# 11 
Které z následujících tvrzení odpovídá TEXTU 1?
- [A] Lyrický subjekt sděluje, že hudba, jíž se kdysi věnoval, byla zasvěcena bohům.
- [B] Lyrický subjekt přiznává, že polovinu svého života trpěl závislostí na alkoholu.
- [C] Lyrický subjekt sděluje, že s tím, odkud pochází, souvisí způsob jeho vyjadřování.
- [D] Lyrický subjekt přiznává, že se cítí svobodněji v přítomnosti koní než mezi lidmi.
# 12 
Která z následujících možností vystihuje TEXT 1?
- [A] Báseň je psána volným veršem, rýmové schéma odpovídá rýmu střídavému.
- [B] Báseň není psána volným veršem, rýmové schéma odpovídá rýmu střídavému.
- [C] Báseň je psána volným veršem, rýmové schéma neodpovídá rýmu střídavému.
- [D] Báseň není psána volným veršem, rýmové schéma neodpovídá rýmu střídavému.
# 13 
Na vynechané místo (*****) v TEXTU 2 patří jméno básníka, jemuž je obvykle 
připisováno autorství sbírky *Slezské písně* (1909). O které z následujících jmen jde?
- [A] Nerudo Jane
- [B] Viktore Dyku
- [C] Bezruči Petře
- [D] Františku Šrámku
# 5
VÝCHOZÍ  TEXT K ÚLOHÁM 14–19
(1) Spotřební zboží, které si kupujeme v obchodech nebo e-shopech, vnímáme 
zpravidla jen jako finální produkt a rádi bychom ho získali co nejlevněji. Mějme ovšem 
na paměti, že výrobky prošly dlouhým a složitým procesem a na jejich podobu i cenu má 
vliv mnoho faktorů. K těm patří také pracovní podmínky lidí, kteří se na výrobě podílejí.
(2) V řad ě regionů Afriky, Jižní Ameriky a Asie lidé běžně pracují bez pracovní smlouvy, 
dostávají zaplaceno méně, než je zákonná minimální mzda v jejich zemi, nemají zajištěnou 
ani základní bezpečnost práce. Problém je i s výkupem výrobků od drobných producentů – 
tito farmáři či řemeslníci zpravidla nežijí v blízkosti větších měst, takže k nim málokdy dorazí 
aktuální informace o situaci na trhu. Výrobce tak nemůže ovlivnit výkupní cenu určitého 
produktu a ***** částkou nabízenou místními překupníky, byť je pro něj nevýhodná. 
(3) Reakcí na tento neutěšený stav věcí je sílící snaha o zlepšení podmínek produkce, 
  příkladem je hnutí *fairtrade*1. Jeho cílem je zajistit spravedlivou odměnu za 
vykonanou práci a rozvíjet příležitosti pro znevýhodněné výrobce. Důraz je kladen 
zejména na dodržování lidských a pracovních práv, na zákaz dětské a otrocké práce, 
upozaděn není ani šetrný přístup k životnímu prostředí. Produkty vyrobené v souladu 
s těmito standardy získají certifikát a jsou označeny známkou FAIRTRADE.
(4) Výrob c i zapojení do systému *fairtrade* mají zajištěné základní jistoty (zejména 
zaručenou výkupní cenu). Podmínkou vstupu je spojit se do výrobního družstva a zvolit 
si jeho vedení; taková družstva pak dostávají fairtradový příplatek, o jehož použití 
rozhodují sami členové. Zapojily se již téměř dva miliony drobných producentů z více 
než 70 různých zemí. Světový trh nabízí desetitisíce fairtradových výrobků, zhruba 70 % 
z nich tvoří potraviny (především káva, kakao, banány a čaj). Kromě péče o výrobce 
se hnutí věnuje i osvětě spotřebitelů – možná právě proto zájem o certifikované 
výrobky roste, i když jsou dražší než běžné zboží. Koncoví zákazníci naštěstí přistupují 
ke spotřebě čím dál odpovědněji.
# 1 z angl. *fair trade* (doslova *spravedlivý obchod*): obchodování se zbožím vyrobeným za důstojných podmínek
(*www.fairtrade.cz; dTest.cz, upraveno*)
# 14 
Jak by bylo třeba upravit úsek podtržený ve výchozím textu, aby bylo i bez 
dalšího kontextu zcela jednoznačné, že slovo *informace* je v tomto úseku užito 
v množném čísle?
- [A] místo sl ova *aktuální* napsat slovo *nejnovější*
- [B] těsně před slovo *aktuální* napsat slovo *důležité*
- [C] místo slova *situaci* napsat slovo *poměrech*
- [D] těsně před slovo *situaci* napsat slovo *skutečné*
# 15 
Rozhodněte o každém z následujících tvrzení, zda jednoznačně vyplývá 
z výchozího textu (A), či nikoli (N).
 
A 
N
## 15.1 Výrobní družstva zapojená do systému *fairtrade* sdružují bezmála 
dva miliony drobných producentů z desítek různých zemí. 
## 15.2 Jedním z hlavních cílů systému *fairtrade* je zajistit, aby africké, jihoamerické 
a asijské země co možná nejdříve uzákonily vyšší minimální mzdu. 
## 15.3 Cena výrobk ů se známkou FAIRTRADE je obvykle vyšší než cena běžného 
zboží především kvůli nákladům na šíření osvěty mezi spotřebitele. 
## 15.4 Přibl i žně 70 % ze všech výrobků nabízených na světovém trhu tvoří 
potraviny, které jsou vyrobeny v souladu se standardy systému *fairtrade*.  
# 6
# 16 
Vypište z první části výchozího textu:
## 16.1 sloveso, které je v textu užito v rozkazovacím způsobu;
## 16.2 sloveso, které je v textu užito v podmiňovacím způsobu.
(Slovesa zapište bezchybně ve stejném tvaru, ve kterém jsou užita v textu.)
# 17 
Kterou z následujících možností je nutné doplnit na vynechané místo (*****) 
v druhé části výchozího textu, aby byl příslušný větný celek smysluplný 
a gramaticky správný?
- [A] musí mít zasvé
- [B] musí vzít zavděk
- [C] nesmí mít zasvé
- [D] nesmí vzít zavděk
# 18 
K te ré z následujících tvrzení o zájmenu, jež patří na vynechané místo ( ) ve 
třetí části výchozího textu, je pravdivé?
(Po doplnění zájmena bude příslušné souvětí gramaticky správné a v kontextu výchozího textu smysluplné.)
- [A] Tímto zájmenem je rozvit větný člen *věcí*, náležitý tvar zájmena je tedy *jejichž*.
- [B] Tímto zájmenem je rozvit větný člen *snaha*, náležitý tvar zájmena je tedy *jejímž*.
- [C] Tímto zájmenem je rozvit větný člen *podmínek*, náležitý tvar zájmena je tedy *jejichž*.
- [D] Tímto zájmenem je rozvit větný člen *produkce*, náležitý tvar zájmena je tedy *jejímž*.
# 19 
Která z následujících možností vystihuje úsek tučně vyznačený ve výchozím textu?
- [A] Jak informace, že jsou fairtradové výrobky dražší než běžné zboží, tak informace, 
proč roste zájem o fairtradové výrobky, jsou zde předkládány jako objektivní fakt.
- [B] Ani informace, že jsou fairtradové výrobky dražší než běžné zboží, ani informace, 
proč roste zájem o fairtradové výrobky, zde není předkládána jako objektivní fakt.
- [C] Informace, že jsou fairtradové výrobky dražší než běžné zboží, je zde předkládána 
jako objektivní fakt, avšak informace, proč roste zájem o fairtradové výrobky, nikoli.
- [D] Informace, proč roste zájem o fairtradové výrobky, je zde předkládána jako objektivní 
fakt, avšak informace, že jsou fairtradové výrobky dražší než běžné zboží, nikoli.
# 20 
Rozhodněte o každém z následujících větných celků, zda je zapsán pravopisně 
správně (A), či nikoli (N).
 
A 
N
## 20.1 V alchymistické expozici jsem mezi dvěma přístroji s olověnými trubičkami 
zahlédl staré dvouramenné váhy. 
## 20.2 Mnozí lidé prý ještě dnes věří, že by své mobily měli vždy nechat úplně 
vybít, aby se nezkracovala výdrž baterie. 
## 20.3 Dotčené instituce si byly vědomy závažných pochybení, porušování 
zákonných postupů na pracovišti ale nezabránily. 
## 20.4 Zastupitelé nemohli schválit tento návrh, protože na danném místě bude 
již brzy zahájena výstavba nového dětského hřiště. 
# 7
VÝCHOZÍ TEXT K ÚLOZE 21
===

Česká slabika má tzv. jádro, jímž je nejčastěji samohláska. Jádrem slabik, které neobsahují 
samohlásku, je slabikotvorná souhláska (např. *r, l*). Například slovo *plno* má dvě slabiky: 
jádrem první z nich je slabikotvorná souhláska l, jádrem druhé z nich je samohláska o.
(*CZVV*)
# 21 
Ve kterém z následujících slov je jádrem jedné ze slabik slabikotvorná souhláska?
(Úlohu řešte na základě výchozího textu.)
- [A] zapšklý
- [B] zatrpklý
- [C] nezkrotný
- [D] nevzhledný
VÝCHOZÍ TEXT K ÚLOHÁM 22–26
===

(1) Seděly jsme všechny tři na zemi. Rozložila jsem na podlahu papíry pokryté jmény 
a adresami domů. Některé měly brzy zmizet – už se vědělo, že strejdovo stavení, chalupy 
Oliny, Anny i ta naše spolu s několika dalšími skončí pod vodou. Skoro všichni ze vsi petici 
podepsali, jen na pár místech ještě podpisy chyběly.
„Podívej se, Hanko, sem,“ ukázala Olina na jeden z řádků.
„On nepodepsal?“ užasla jsem.
Olina zvedla obočí: „Já s Annou jsme stály za vrátkama jako trubky! Bylo to v pondělí 
odpoledne, vaše babička plela záhon. Zavolám na ni, jdem za Vencou. A ona, že Venca leží.“
„Jo, strejda kolem čtvrtý vždycky spí.“ 
(2) „Povídám babičce, je to důležitý! Musí podepsat petici proti demolici chalup, máme 
ji s sebou. Tak babička zajde dovnitř, za chvíli vyjde zpátky k záhonu, veme motyčku a pleje 
dál. Hulákám, co Venca říkal? Máte to prý večer přinést do hospody… No chápeš to?“ ječela 
Olina. „Tvýho strejdu chtěj vyhnat z baráku, a on si v naprostým klidu leží na kanapi!“
„No jo, vždycky byl flegmatik… starej mládenec,“ povzdechla jsem si.
Chtěly jsme si zlepšit náladu, tak jsem vzala Olinu a Annu večer na zábavu. Máma mě 
nechtěla pustit – jako bych jela na konec světa, a ne do Plástovic. Na to, že nám bude 
osmnáct, děsně přehání. 
(3) Na zábavě si ke mně přisedl Olinin Petr: „Něco chystáme s jedním mým známým. 
Jmenuje se Tušl a sepisuje historii naší vsi. Olina mi posledně říkala, že máš psací stroj.“
„Mám,“ přikývla jsem.
„Jde do tuhýho, některý chalupy v okolí už zbourali. Kvůli silnici vedoucí k elektrárně.“
„Já vím, vaši ves maj zbourat celou,“ řvala jsem mu do ucha, hudba hrála moc nahlas.
„Pět vesnic půjde kompletně do háje, chápeš? Srovnají je se zemí!“
„To mi nemusíš povídat, my jsme pod čarou – brzy nás zaplaví přehrada.“
„Vám zůstane aspoň náves, kostel, dvě třetiny domů. Ale pět vsí zmizí úplně z mapy.“
(*J. Hájíček, Rybí krev, upraveno*)
# 22 
Které z  následujících tvrzení o úseku podtrženém ve výchozím textu je pravdivé?
- [A] Úsek je součástí Olininy přímé řeči, adresované Hance. 
- [B] Úsek je součástí Hančiny přímé řeči, adresované Petrovi.
- [C] Úsek je součástí Petrovy přímé řeči a obsahuje reprodukovanou promluvu Hanky.
- [D] Úsek je součástí Petrovy přímé řeči a obsahuje reprodukovanou promluvu Oliny.
# 8
# 23 
Rozhodněte o každém z následujících tvrzení, zda jednoznačně vyplývá 
z výchozího textu (A), či nikoli (N).
 
A 
N
## 23.1 Hanka se domnívá, že Venca se i za současných okolností chová lhostejně, 
protože je už mnoho let rozvedený. 
## 23.2 Hančina vesn ice náleží stejně jako Petrova k pěti obcím, které budou zcela 
zlikvidovány v souvislosti s novou elektrárnou. 
## 23.3 Kvůli návště vě dívek s peticí přerušila Hančina babička svou péči o záhony, 
jíž se pravidelně věnuje každé pondělí odpoledne. 
## 23.4 Petici proti demolici chalup přinesly k Vencovým vrátkům dvě dívky, jejichž 
domy také leží na místech, která má zaplavit přehrada. 
# 24 
Vypište: 
## 24.1 z první části výchozího textu dvě číslovky, které jsou v tomto textu synonymy;
## 24.2 ze třetí části výchozího textu dvě příslovce, která jsou v tomto textu synonymy.
(Číslice označující pořadí částí neposuzujte. Za každou z podúloh lze získat bod pouze v případě, že 
jsou zapsána obě hledaná slova.)
# 25 
Ve kterém z následujících úseků, tučně vyznačených ve výchozím textu, je každé 
z podstatných jmen užito v jiném pádě?
- [A] rozložila jsem na podlahu papíry
- [B] podepsat petici proti demolici
- [C] v naprostým klidu leží na kanapi
- [D] kvůli silnici vedoucí k elektrárně
# 26 
Ve které m z následujících úseků výchozího textu se nevyskytuje nespisovný 
tvar slova?
- [A] jsme stály za vrátkama jako trubky
- [B] některý chalupy v okolí už zbourali
- [C] tvýho strejdu chtěj vyhnat z baráku
- [D] něco chystáme s jedním mým známým
VÝCHOZÍ TEXT K ÚLOZE 27
===

Chtěla jsem svého bratrance navštívit[1] i kdybych u něj měla být[2] jen malou chvíli. 
Jeho nemoc byla velmi vážná[3] a přesto jsem doufala v jeho uzdravení.
# 27 
Po které z následujících úprav bude ve výchozím textu správně zapsána 
interpunkce?
- [A] doplní-li se čárka pouze na místo označené [2]
- [B] doplní-li se čárka pouze na místo označené [3]
- [C] doplní-li se dvě čárky, a to na místo označené [1] a na místo označené [2]
- [D] doplní-li se dvě čárky, a to na místo označené [1] a na místo označené [3]
# 9
VÝCHOZÍ TEXT K ÚLO HÁM 28–30
===

Na indonéském ostro vě Bali se nachází turisty vyhledávaná přírodní rezervace 
s hinduistickým chrámovým komplexem Uluwatu, jehož historie sahá až do 9. století. Ten 
turisté vyhledávají mimo jiné i kvůli jeho zvířecím obyvatelům – vychytralím makakům. 
Místní opičky totiž umějí využít návštěvníky k vlastnímu prospěchu: nejdříve je oloupí 
o cennosti (věci jim vytáhnou z kapsy, někdy jim i ztrhnou a vykradou zavazadlo) a pak se 
z obětí během vyjednávání snaží vymámit oblíbené jídlo. 
Šikovných primátů a jejich umění si všimli kanadští vědci. Tyto dovednosti je natolik 
překvapili, že se rozhodli podrobit makaky bedlivému zkoumání. Od září 2015 do srpna 
# 2016 badatelé filmovali 333 volně žijících opic a analyzovali jejich chování. Další skupinu 
pěti jedinců pak pozorovali v prosinci 2020. 
Zamněřili se především na chování makaků k lidem nesoucím předměty, které mohou 
opičí zloděje přitahovat. Tyto „poklady“ rozdělili výzkumníci do skupin podle ceny. 
Ukázalo se, že nejchytřejší makakové jsou schopni odhadnout hodnotu nesených věcí 
a soustředit se na krádež té nejdražší, která bude turistovi chybět nejvíc. S oloupeným 
nešťastníkem následně zvládnou vést obchodní jednání tak dlouho, dokud jim 
nenabídne dostatečné množství potravy. Aby se makakové stali opravdovými experty 
na oceňování předmětů a zběhlými vyjednavači, musí se nejprve těmto dovednostem 
naučit. Podle vědců totiž toto ekonomické chování není vrozené, ale získané – místní 
opičky si své zkušenosti vzájemně předávají. Své zločinné praktiky tak zdokonalují již po 
celé generace.
(*Vzhledem k povaze jedné z úloh není zdroj výchozího textu uveden.*)
# 28 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchy bně ve stejném tvaru, ve kterém jsou užita v textu. Za chybu je považováno jak 
neuvedení hledaného slova, tak zapsání jakéhokoli slova, které neodpovídá zadání. Podtržené výrazy 
jsou zapsány správně.)
# 29 
Které z násl edujících tvrzení jednoznačně vyplývá z výchozího textu? 
- [A] Kvůli přítomnosti makaků, kteří olupují návštěvníky, byl chrámový komplex 
Uluwatu vyhledávaný už v 9. století.
- [B] Pozorování více než třísetčlenné skupiny makaků, žijících v chrámovém komplexu 
Uluwatu, se kanadští vědci věnovali celkem 5 let.
- [C] Podle vědců je ekonomické chování makaků z chrámového komplexu Uluwatu 
výsledkem vzájemné interakce mezi těmito opicemi.
- [D] Ze všech návštěvníků chrámového komplexu Uluwatu nabídne makakovi nejvíce 
potravy vždy ten, jemuž makak ukradl nejdražší předmět.
# 30 
Která z násl edujících možností nejlépe vystihuje výchozí text?
- [A] Účelem textu je informovat čtenáře o specifickém chování makaků v konkrétní 
lokalitě.
- [B] Účelem textu je poučit čtenáře o historii hinduistického chrámového komplexu 
Uluwatu.
- [C] Účelem textu je varovat čtenáře před riziky spojenými s vlastněním drahých 
předmětů.
- [D] Účelem textu je přimět čtenáře k vyjednávání s makaky obývajícími chrámový 
komplex Uluwatu.
# 10
VÝCHOZÍ TEXTY K ÚLOZE  31
===

TEXT 1 
slunečnice 
svatyně 
radnice 
polovička
bakterie 
kněžna 
bohyně 
štěnice
stylistka 
dívenka 
parfumerie 
poustevna
TEXT 2
Přechylování je vztah mezi dvěma podstatnými jmény označujícími bytosti (např. osoby 
nebo živočichy): ze základového slova se pomocí přípony odvozuje přechýlené jméno, 
které pojmenovává zpravidla ženský protějšek bytosti označované základovým slovem, 
např. ze základového slova *učitel* bylo odvozeno přechýlené jméno *učitelka*.
(*CZVV*)
# 31 
Vypište z TEXTU 1 tři přechýlená jména.
(Úlohu řešte na základě definice uvedené v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
# 32 
Přiřaď te ke každému z následujících li terárních žánrů (32.1–32.4) definici (A–F), 
která ho nejlépe vystihuje.
(Žádná možnost z nabídky A–F nesmí být přiřazena víckrát než jednou.)
## 32.1 epos 
## 32.2 kronika 
## 32.3 tragédie 
## 32.4 epigram 
- [A] veršovaná satirická miniatura, která je zakončena pointou
- [B] prozaický i veršovaný epický žánr zachycující chronologicky dějinné události
- [C] lyrická skladba vyjadřující zármutek nad ztrátou blízké osoby nebo zkázou důležitých 
hodnot
- [D] žánr náležející k dramatu – obsah hry je vážný a její hrdina trpí v důsledku konfliktu 
s nadosobními silami
- [E] rozsáhlá veršovaná epická skladba, pro niž jsou typické volná kompozice s vloženými 
epizodami a témata války nebo hrdinských činů
- [F] žánr náležející k dramatu – ústřední konflikt se ve hře obvykle líčí s odlehčující 
nadsázkou, rozpory jsou v závěru vyřešeny a děj končí smírem
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11
VÝCHOZÍ TEXTY K ÚLOHÁM 1–6
====

**TEXT 1**
> (1) Výběrem jména pro dítě stráví budoucí rodiče **většinou** dost času. Co tuto volbu 
> ovlivňuje v různých koutech světa? Třeba severoameričtí indiáni vždy usilovali o to, 
> aby jméno co nejlépe charakterizovalo daného jedince. Pokud se během JEHO života 
> ukázalo, že původní výběr nebyl vhodný, dotyčného jednoduše přejmenovali. Například 
> proslulý náčelník Sedící býk, dodnes symbolizující revoltu indiánů proti útlaku ze
> strany bělochů, byl v dětství údajně Skákající jezevec.
>
> Při hledání jména bývají inspirací i známé osobnosti. Když se Barack Obama stal 
> prezidentem, v kmeni Luo, početném etniku žijícím na západě dnešní Keni, přišly na svět 
> stovky malých Obamů. Otec tohoto bývalého prezidenta je totiž tamější rodák.
>
> Jména někdy mívají záměrné negativní konotace. V Zimbabwe lze potkat muže 
> pojmenované Nhamo („neštěstí“), v jednom nigerijském kmeni se zase používá 
> jméno, které v překladu znamená „narozen na hromadě odpadků“. Nejde však o projev 
> nedostatečné rodičovské lásky, **právě** naopak. __Zdejší__ rodiče totiž věří, že taková jména 
> chrání před zlými duchy – ti prý usoudí, že dítě není milováno, a tak o něj ztratí zájem.
>
> (2) V Česku se dnes rodiče **často** řídí tím, jak jméno zní či jak se hodí k příjmení. Pro 
> zápis osobních jmen do české matriky ovšem platí určitá pravidla: jméno například musí 
> oficiálně existovat v nějakém jazyce. Bezproblémový je tedy třeba zápis jména Helmut, 
> naopak zdrobnělá (Helmutek), zkomolená (Hemlut) či vymyšlená jména akceptována 
> nejsou. Střetu s matrikáři se proto nevyhnuli rodiče, kteří dceři vybrali jméno Půlnoční 
> bouře. Dívka byla nakonec po téměř ročním boji s úřady přejmenována na E lišku Gaiu.
>
> (3) Na české matrice nedosáhli SVÉHO ani ti, kteří chtěli v zdát hold známé lihovině 
> a dítě pojmenovat Hennessy, ani ti, kteří přišli s bizarním neologismem Jardariáš. 
> Ojediněle se však i v Česku setkáme s __nositelem__ kuriózního jména – stačí zajet do Brna za 
> Monty Pepou. Fantazie **zkrátka** nezná hranic.
>
> (*www.stoplusjednicka.cz; radiozurnal.rozhlas.cz, upraveno*)

**TEXT 2**
> Z přivlastňovacích zájmen se v určitých kontextech mohou stát **zájmena zpodstatnělá**, 
> což znamená, že plní funkci podstatného jména. Např. zájmeno *našim* ve větě *Fandil*
> *našim hokejistům* není zpodstatnělé, ale ve větě *Jdeme k našim na oběd* zpodstatnělé je.
>
> (*CZVV*)

# 1 Rozhodněte o každém z následujících tvrzení, zda jednoznačně vyplývá z TEXTU 1 (A), či nikoli (N).
 
## 1.1 Na rozdíl od zdrobněliny Helmutek lze jméno Helmut bez problémů zapsat do české matriky. 
## 1.2 V jednom nigerijském kmeni ženy rodí na hromadě odpadků, aby svoje děti ochránily před zlými duchy. 
## 1.3 Alespoň jeden příbuzný Baracka Obamy, dnes již bývalého prezidenta, se narodil na území dnešní Keni. 
## 1.4 Matrikářům trvalo skoro rok, než na nátlak rodičů konečně povolili změnu úředně schváleného jména jejich dcery na jméno Eliška Gaia. 

# 2 Vypište z __druhé části__ TEXTU 1 tři podstatná jména, která jsou v textu užita ve stejném pádě jako slovo *lihovina* v úseku *vzdát hold známé lihovině*.

Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.

# 3 Které z následujících tvrzení o dvou zájmenech zapsaných v TEXTU 1 velkými písmeny je pravdivé?
(Úlohu řešte na základě informací uvedených v TEXTU 2.)
- [A] Zpodstatnělé je pouze zájmeno *jeho*.
- [B] Zpodstatnělé je pouze zájmeno *svého*.
- [C] Zpodstatnělé je jak zájmeno *jeho*, tak zájmeno *svého*.
- [D] Zpodstatnělé není ani zájmeno *jeho*, ani zájmeno *svého*.
# 4 
**Informace č. 1:** Sedící býk je symbolem revolty indiánů proti útlaku ze strany 
bělochů.
 
**Informace č. 2:** Sedící býk se v dětství jmenoval Skákající jezevec.
 
**Které z následujících tvrzení o dvou výše uvedených informacích je pravdivé?**
- [A] V TEXTU 1 je čtenářům předkládána jako jistá pouze informace č. 1.
- [B] V TEXTU 1 je čtenářům předkládána jako jistá pouze informace č. 2.
- [C] Každá z těchto informací je v TEXTU 1 čtenářům předkládána jako jistá.
- [D] Žádná z těchto informací není v TEXTU 1 čtenářům předkládána jako jistá.

# 5 Ve které z následujících možností je uvedena dvojice slov, jež lze v kontextu TEXTU 1 považovat za antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] většinou – menšinou
- [B] právě – vzápětí
- [C] často – zřídka
- [D] zkrátka – zdlouhavě
# 6 Které z následujících tvrzení o dvou slovech podtržených v TEXTU 1 je pravdivé?
(Příklad: Základovým slovem slova *mladík* je přídavné jméno.)
- [A] Základovým slovem slova *zdejší* je příslovce, základovým slovem slova *nositel* je 
sloveso.
- [B] Základovým slovem slova *zdejší* je přídavné jméno, základovým slovem slova 
*nositel* je sloveso.
- [C] Základovým slovem slova *zdejší* je příslovce, základovým slovem slova *nositel* je 
podstatné jméno.
- [D] Základovým slovem slova *zdejší* je přídavné jméno, základovým slovem slova 
*nositel* je podstatné jméno.

# 7 Která z následujících možností obsahuje slovo zapsané s pravopisnou chybou?
- [A] nesmělý, střídmě, šumět
- [B] mělký, upřímě, změknout
- [C] osamělý, vědomě, směšovat
- [D] potměšilý, soukromě, oněmět
# 8 Přiřaďte k jednotlivým textům (8.1−8.4) možnost (A–F), která patří na vynechané místo (*****) v příslušném textu.
(Každou možnost z nabídky A–F lze přiřadit maximálně jednou.)

## 8.1
*****, jeden z ava ntgardních uměleckých směrů, vznikl během 1. světové 
války. Jeho představitelé hodnotí válečný svět jako chaotický a nesmyslný, 
odmítají dosavadní poetické zvyklosti, pracují s nonsensem a vyznávají hru 
s jazykem. 

## 8.2 
***** je po jmenován podle charakteru poetiky latinskoamerických autorů 
G. G. Márqueze a J. L. Borgese. V jejich prózách se prolíná skutečnost 
s iluzivními prvky, fantaskní motivy jsou prezentovány jako nedílná součást 
světa lidského. 

## 8.3
 ***** je myšlenko vě spjatý s filozofií bytí M. Heideggera. Spisovatelé 
(např. A. Camus, J.-P. Sartre) zachycují pocity úzkosti a odcizení – ve světě bez 
boha je člověk odpovědný jen sám sobě a své volbě žít. Lidskou situaci, jejíž 
jedinou perspektivou je smrt, zobrazují jako absurdní a zároveň tragickou. 

## 8.4 
*****, vnucený mnoh a tvůrcům z pozice moci a ideologicky deformující 
literaturu, se u nás naplno projevil po roce 1948. Mezi stěžejní témata 
literárních děl patří revoluce a budování nové společnosti. Literární postavy, 
zbavené individuality, jednají podle daných schémat, předvídatelný je i děj. 

(*L. Lederbuchová, Průvodce literárním dílem, upraveno*)

- [A] Dadaismus
- [B] Symbolismus 
- [C] Impresionismus
- [D] Existencialismus
- [E] Magický realismus
- [F] Socialistický realismus

VÝCHOZÍ TEXT K ÚLOZE 9
======

> prohnaný\
> obrovský\
> domluvený\
> rozhazovačný\
> zahřátý\
> požadovaný\
> nahatý\
> odřený\
> udivený\
> přezrálý\
> vzdělaný\
> schůdný

# 9 Vypište z výchozího textu dvě slova, která __neobsahují__ předponu.
Za chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.
# 10 Seřaďte jednotlivé části textu (A–E) tak, aby byla dodržena textová návaznost.
- [A] Kolem nich polehávali další chudáci, kteří žili z odpadků na nedalekých 
smetištích. Žena se dívala na černočernou noční oblohu plnou hvězd. Je to 
už dva dny od ukřižování, takže při východu slunce… Myslila na to, co se brzy 
stane.
- [B] Vždyť pomáhal skutečně potřebným. Nehodlala ho proto obtěžovat takovou 
maličkostí. Když Ježíš tehdy zjistil, že od něj zázrak nežádá, pohladil ji po tváři 
a řekl: „Budeš o mně svědčit.“ Zatímco si tiše opakovala ta slova, všimla si, že 
nebe bledne a začíná svítat. Vstala a spěchala k Hnojné bráně.
- [C] Žena s jizvou na rtu ležela na rýžové slámě, kterou sebrala v jámě za městem. 
Nemohla spát. Vedle ní naříkal ze spaní slepý stařec a o kousek dál ležel jakýsi 
vyhublý mladík, který těžce oddychoval.
- [D] Byl vlídný, ještě nikdo se k ní nechoval tak laskavě. Byla by ho mohla poprosit, 
aby jí vyléčil tu jizvu, ale ona nechtěla.
- [E] Jak to asi bude vypadat? Andělé sestoupí z nebes, u Hnojné brány prostřou na 
zem jídla všech druhů a chudí lidé se konečně najedí. Žena vzpomínala, jaké to 
bylo tenkrát, když potkala Božího syna. 

(*P. Lagerkvist, Barabáš, upraveno*)

VÝCHOZÍ TEXT K ÚLOZE 11
===

> Novinář se kvůli diktatuře rozhodl uprchnout z republiky[1] na území sousední země[2] 
> mu ale vzhledem k napjaté politické situaci[3] nebyl umožněn vstup.

# 11 Kam je nutné doplnit čárku, aby výchozí text byl smysluplný, spisovný a pravopisně i gramaticky správný?

- [A] pouze na místo označené [1]
- [B] pouze na místo označené [2]
- [C] jak na místo označené [1], tak na místo označené [3]
- [D] jak na místo označené [2], tak na místo označené [3]

VÝCHOZÍ TEXT K ÚLOHÁM 12–17
====

> Těsně předtím, než byl z ničen téměř celý pozemský svět, se některým šťastlivcům 
> podařilo nalézt útočiště v prostorách metra. Časem z jednotlivých stanic vznikly 
> zvláštní státy s přísně střeženými hranicemi. Úkolem strážců bylo bránit lidi z domovské 
> stanice, především klást odpor zlu pronikajícímu z povrchu do tunelů – zlu v podobě 
> nebezpečných mutantů.
>
> Strážní stanoviště, kde teď Arťom s ostatními hlídali, se nacházelo poblíž stanice 
> *VDNCH*. Ar ťomovi b ylo něco přes dvacet. Světlo světa spatřil ještě tam nahoře, proto 
> nebyl tak hubený a bledý jako ti, kteří se na rozdíl od něj narodili v podzemí. Arťom žil 
> s matkou v metru od svých pěti let. Život tady plynul klidně  až do dne, kdy na jejich 
> stanici *Timirj azevská* zaútočily krysy.
>
> Proud ohromných hlodavců  se tehdy vyvalil ze severního tunelu a zaplavil celý 
> prostor. Útoku se vyhnulo jen pět mužů, kteří drželi stráž v jižním tunelu – na stanovišti 
> s jedinou drezínou. Jakmile zaslechli křik, jeden z nich jménem Saša se rozběhl 
> k nástupišti. Záhy spatřil, že stanice se zmítá ve smrtelném zápasu. Jejím obyvatelům 
> už nebylo pomoci. Vtom Sašu zahlédla jakási žena a s tváří zkřivenou strachy vykřikla: 
> „Zachraň aspoň mého Arťoma!“ A natáhla k **němu** ruce, v nichž držela dítě. Saša **je** vzal 
> do náručí a běžel s ním směrem k drezíně. Zdálky na své druhy volal, ať nahodí motor.
>
> Okamžitě vyjeli, v patách nelítostné zabijácké krysy. Začal závod se smrtí. Uprchlíci 
> prosvištěli stanicí *Dmitrovská*, kterou záhy dobyla šedá armáda jejich pronásledovatelů. 
> Když byla na DOHLED hlídka před stanicí *Savjolovská*, Saša zařval: „Blíží se krysy!“ Na 
> *Savjolovské *se naštěstí na cházelo něco, co nejspíš všem dalším stanicím na této trase 
> zachránilo život – NEOBYČEJNĚ silný plamenomet. Z temnoty už znělo škrábání tisíců 
> drápků, když vyšlehl mohutný plamen.
>
> Ze vzpomínek Arťoma náhle vytrhly podezřelé zvuky. __Nedaleko jejich stanoviště, 
> z hlubiny tunelu vedoucího přímo k nim, byly slyšet cupitavé kroky a slabé šustění.__
>
> (*D. Glukhovsky, Metro 2033, upraveno*)

# 12 Rozhodněte o každém z následujících tvrzení, zda jednoznačně vyplývá z výchozího textu (A), či nikoli (N).
 
## 12.1 Arťomův vzhled ovlivnila skutečnost, že se narodil jinde než v podzemí. 
## 12.2 Stanice *Savjolovská* byla konečnou stanicí té trasy metra, po níž jela drezína s uprchlíky*.* 
## 12.3 Obyvatelstvo států vzniklýc h ve stanicích metra tvořili především mutanti, představující pro přeživší lidi nebezpečí.  
## 12.4 Důvodem, proč se Saša rozběhl k nástupišti stanice *Timirj azevská*, byl varovný výkřik Arťomovy vystrašené matky. 

# 13 
**Tvrzení č. 1:** Výchozí text vykazuje znaky postapokalyptické prózy.
 
**Tvrzení č. 2:** Výchozí text obsahuje retrospektivní pasáž.
 
**Je alespoň některé z výše uvedených tvrzení pravdivé?**
- [A] ne, žádné z těchto tvrzení
- [B] ano, každé z těchto tvrzení
- [C] ano, pouze však tvrzení č. 1
- [D] ano, pouze však tvrzení č. 2

# 14 Které z následujících tvrzení jednoznačně vyplývá z výchozího textu?
- [A] Krysy se objevily minimálně ve dvou stanicích včetně stanice *Timirj azevská*.
- [B] Krysy zaútočily na stanici *Timirj azevská* v den Arťomových pátých narozenin.
- [C] Nečekaný útok krys na stanici *Timirj azevská* přežilo celkem pět jejích obyvatel.
- [D] Drezína pronásledovaná krysami jela směrem na sever od stanice *Timirj azevská*.

# 15 Které z následujících tvrzení o dvou zájmenech tučně vyznačených ve výchozím textu je pravdivé?
- [A] Prvním zájmenem je zastupováno podstatné jméno *Saša*, druhým zájmenem je 
zastupováno podstatné jméno *dítě*.
- [B] Prvním zájmenem je zastupováno podstatné jméno *Arťom*, druhým zájmenem je 
zastupováno podstatné jméno *dítě*.
- [C] Prvním zájmenem je zastupováno podstatné jméno *Saša*, druhým zájmenem je 
zastupováno podstatné jméno *ruce*.
- [D] Prvním zájmenem je zastupováno podstatné jméno *Arťom*, druhým zájmenem je 
zastupováno podstatné jméno *ruce*.
# 16 Které z následujících tvrzení je pravdivé?
(Slova *dohled* a *neobyčejně* pocházejí z výchozího textu a jsou v něm zapsána velkými 
písmeny.)
- [A] Slova *dohled* a *dozor* jsou v kontextu výchozího textu synonymy, totéž platí i pro 
dvojici slov *neobyčejně* – *mimořádně*.
- [B] Slova *dohled* a *dozor* nejsou v kontextu výchozího textu synonymy, totéž platí 
i pro dvojici slov *neobyčejně* – *mimořádně*.
- [C] Slova *dohled* a *dozor* jsou v kontextu výchozího textu synonymy, slova *neobyčejně* 
a *mimořádně* však v kontextu tohoto textu synonymy nejsou.
- [D] Slova *dohled* a *dozor* nejsou v kontextu výchozího textu synonymy, slova 
*neobyčejně* a *mimořádně* však v kontextu tohoto textu synonymy jsou.

# 17 Které z následujících tvrzení o větném celku podtrženém ve výchozím textu je 
pravdivé? 
- [A] Jde o souvětí, v němž se vyskytuje několikanásobný podmět. 
- [B] Jde o souvětí, v němž se vyskytuje několikanásobný předmět.
- [C] Jde o větu jednoduchou, která obsahuje několikanásobný podmět.
- [D] Jde o větu jednoduchou, která obsahuje několikanásobný předmět.

VÝCHOZÍ TEXT K ÚLOHÁM 18–23
====

> (1) Stálá sídla začali lidé budovat v době, kdy přecházeli od __kočovného__ života sběračů 
> a lovců k usedlému životnímu stylu. Prvním stálým sídlem je zřejmě Jericho. Opevněným 
> městem bylo již v 8. tisíciletí př. n. l., což dokládá např. nález zbytku mohutné zdi. 
> O městech vyprávějí i dávné příběhy: *****, patrně nejstarší literární památka, líčí Uruk 
> a jeho nesmrtelné hradby, ve starořeckém díle Ilias, za jehož autora bývá považován 
> �����, je zase popisována bájná Trója. Města ovšem odjakživa měla i svou stinnou 
> stránku, __koncentrace__ velkého množství lid í na malé ploše totiž přinášela potíže.
>
> Plánováním a výstavbou měst se z abývá urbanismus (z latinského *urbs* – město). 
> Kořeny této vědní disciplíny sahají do renesance. Město tehdy začalo být vnímáno 
> jako funkční celek nadřazený svým částem (budovám, ulicím, náměstím), ideálem se 
> stal symetrický městský půdorys ve tvaru hvězdy. Koncepcí měst se zabývalo mnoho 
> renesančních myslitelů, inspirativní jsou především poznámky a skici Leonarda 
> da Vinciho. Součástí jeho nadčasového projekt u přestavby města Milán, v té době 
> **trpícím** přelidněním, je mimo jiné návrh vybudovat v okolí tohoto sídla deset satelitních 
> městeček, čímž by se získalo bydlení pro celkem 300 000 obyvatel.
>
> V baroku došlo k významným proměn ám již existujících měst, důraz byl kladen na 
> vznešenost a __monumentalitu__. Vznikaly jak paláce s velkoryse koncipovanými zahradami, 
> tak i impozantní __světské__ stavby (např. kostely na římském náměstí Piazza del Popolo).
>
> (2) Na utváření současných měst mělo zásadní vliv 19. století. Města se potýkala 
> s hromadícím se odpadem, který způsoboval kontaminaci vody, nebo se znečištěným 
> ovzduším, **plným** uhelného dýmu. Složitá situace si žádala rychlou nápravu. Ke zlepšení 
> hygienických podmínek přispělo zprovoznění čistíren odpadních vod a vybudování 
> moderních kanalizačních sítí, kvalitě ovzduší prospělo zavedení dálkového vytápění 
> a oddělení průmyslových zón od obytných čtvrtí. 
>
> (3) Dnes čelíme dalším výzvám: je nutné bezodkladně řešit nedostupnost bydlení či 
> potíže spojené s dopravou.
>
> (*J. Hrůza, J. Zajíc, Vývoj urbanismu, upraveno*)

# 18 Rozhodněte o každém z následujících tvrzení, zda jednoznačně vyplývá z výchozího textu (A), či nikoli (N).
 
## 18.1 Byl nalezen alespoň jeden hmatatelný důkaz potvrzující, že Jericho existovalo již v 8. tisíciletí př. n. l. 
## 18.2 Náměstí, které mělo půdorys jiného tvaru než tvaru hvězdy, bylo v období renesance považováno za asymetrické. 
## 18.3 Slovo urbanismus, které označuje vědní disciplínu zabývající se plánováním a výstavbou měst, bylo utvořeno z latinského slova s významem město. 
## 18.4 Leonardo da Vinci navrhl ve svém projektu přesunout všech 300 000 obyvatel, kteří tehdy bydleli v Miláně, do satelitních městeček postavených v okolí tohoto města. 

# 19
## 19.1 Napište název literárního díla, který patří na první vynechané místo (*****) ve výchozím textu.
## 19.2 Napište jméno osobnosti, které patří na druhé vynechané místo (�����) ve výchozím textu.

# 20 Které z následujících tvrzení o dvou slovních tvarech tučně vyznačených ve výchozím textu je pravdivé? 
- [A] Jak tvar *trpícím*, tak tvar *plným* jsou ve výchozím textu užity chybně.
- [B] Jak tvar *trpícím*, tak tvar *plným* jsou ve výchozím textu užity správně.
- [C] Ve výchozím textu je tvar *trpícím* užit chybně a tvar *plným* je užit správně.
- [D] Ve výchozím textu je tvar *trpícím* užit správně a tvar *plným* je užit chybně.

# 21 

|xxxxx|xxxxx|
|:---:| :---: |
|kontaminace vody   |zprovoznění čistíren odpadních vod |
|kontaminace vody   |vybudování moderních kanalizačních sítí|
|znečištěné ovzduší |zavedení dálkového vytápění |
|znečištěné ovzduší |oddělení průmyslových zón od obytných čtvrtí|


**Na každé z vynechaných míst (xxxxx) ve výše uvedené tabulce je nutné doplnit 
vhodný název sloupce tak, aby všechny informace v tabulce odpovídaly 
informacím obsaženým v __druhé části__ výchozího textu. Ve které z následujících 
možností jsou uvedeny oba tyto názvy?**

- [A] 1\. sloupec: negativní jev, 2. sloupec: potenciální příčiny jevu
- [B] 1\. sloupec: negativní jev, 2. sloupec: identifikované příčiny jevu
- [C] 1\. sloupec: reálný problém, 2. sloupec: kroky směřující k eskalaci problému
- [D] 1\. sloupec: reálný problém, 2. sloupec: kroky směřující k eliminaci problému

# 22 Které z následujících slov je z hlediska významu užito ve výchozím textu chybně?

(Chybně užité slovo je v případě této úlohy slovo, jehož význam neodpovídá 
kontextu výchozího textu. Posuzovaná slova jsou ve výchozím textu podtržena.)
- [A] kočovný
- [B] koncentrace
- [C] monumentalita
- [D] světský

# 23 Na konec __třetí části__ výchozího textu patří syntakticky bezchybné souvětí. Které z následujících souvětí to je?
(Zdroj uvedený v závorkách není součástí třetí části výchozího textu.)
- [A] Snad se nakonec urbanisté, před nimiž tyto nelehké úkoly stojí, podaří změnit 
města tak, aby se nám v nich žilo lépe.
- [B] Snad se nakonec urbanistům, před nimiž tyto nelehké úkoly stojí, podaří změnit 
města tak, aby se nám v nich žilo lépe.
- [C] Snad nakonec urbanisté, kteří se snaží těmto nelehkým úkolům vypořádat, 
zvládnou změnit města tak, aby se nám v nich žilo lépe.
- [D] Snad nakonec urbanistům, kteří se snaží těmto nelehkým úkolům vypořádat, 
zvládnou změnit města tak, aby se nám v nich žilo lépe.

# 24 Rozhodněte o každém z následujících souvětí, zda je zapsáno pravopisně správně (A), či nikoli (N).
 
## 24.1 Po pádu totalitního režimu se opět shledala se svými rodiči, které neviděla osmnáct let. 
## 24.2 Neklidně přešlapovala za dveřmi, desky s vysvědčením schovávala za zády a tvářila se zklesle. 
## 24.3 Z okna nového bytu měl výhled na rozlehlý třípatrový dům s vikýři, které vystupovaly ze strmé břidlicové střechy. 
## 24.4 Nejzazší termín pro odevzdání povinné seminární práce byl třicátého dubna, já jsem ji však odevzdal už v průběhu března. 
 
VÝCHOZÍ TEXTY K ÚLOHÁM 25–28
====

**TEXT 1**
> (1) Schytal jsem, Mistře, rány pěstí,\
> usínal blízko mrákotám,\
> někdy i v keřích na předměstí.\
> Zřídka tam zavál parfém dam.\
> Víc než to. Byl tam, přísahám,\
> puch, před nímž není úniku.\
> Smál jsem se tomu – díky vám.\
> Jsem za to vděčný, básníku.\
> \
> (2) Vzdal jsem se štěstí pro neštěstí,\
> propadal svůdným chimérám,\
> hledal jsem cestu, našel scestí…\
> Ale už dávno neskuhrám.\
> Lásku a hazard v srdci mám,\
> nic nechci dělat ze zvyku.\
> __To jste mi nabíd. To si dám.\
> Jsem za to vděčný, básníku.__\
> \
> (3) Hráči je nejlíp na rozcestí.\
> Když jsem se ohlíd, byl jste tam.\
> __Cesty jsou nové ratolesti\
> stromu, jenž roste bůh ví kam.__\
> Bůh to ví. Já se věčně ptám.\
> Čím bych byl bez otazníků?\
> Vy jste mě učil všem těm hrám…\
> Jsem za to vděčný, básníku.\
> \
> (4) Pošeptal jste mi tolik zvěstí…\
> Jedna má sílu výkřiku:\
> Nic nelze poznat bez bolesti!\
> Za to jsem vděčný, básníku.\
> (*báseň M. Horáčka*)\

**TEXT 2**
> **Přesah** je projev nesouladu mezi větnou a veršovou výstavbou. Jde o přesahování věty z jednoho verše do dalšího verše, např.:
>
> *Svraštělé tváře dotknout se*\
> *smí zase jenom stařena.*\
> (*CZVV*)

# 25 Které z následujících tvrzení prokazatelně neodpovídá TEXTU 1?
- [A] V první sloce lyrický subjekt zmiňuje, čemu se někdy v minulosti smál.
- [B] V druhé sloce lyrický subjekt sděluje, že podléhal vlivu lákavých přeludů.
- [C] Ve třetí sloce je uvedeno, co zbožnému člověku brání neustále si klást otázky.
- [D] Ve čtvrté sloce se píše o tom, že jakékoli poznání je nevyhnutelně spjato s bolestí.
# 26 Které z následujících tvrzení o dvou úsecích podtržených v TEXTU 1 je pravdivé?
(Každý z posuzovaných úseků se skládá ze dvou veršů. Úlohu řešte na základě 
definice uvedené v TEXTU 2.)
- [A] Přesah se vyskytuje v každém z těchto úseků.
- [B] Přesah se nevyskytuje v žádném z těchto úseků.
- [C] Přesah se vyskytuje pouze v úseku podtrženém v druhé sloce.
- [D] Přesah se vyskytuje pouze v úseku podtrženém ve třetí sloce.
# 27 
Na vynechané místo (*****) v TEXTU 1 patří název básně, který obsahuje dvě 
části, a to:

- **pojmenování útvaru lyrické poezie, jehož znaky (např. typickou strofickou 
výstavbu či refrén) text vykazuje;**
- **jméno a příjmení autora, který se tomuto útvaru věnoval a který psal 
provokativní básně (např. dílo Závěť).**
 
**Která z následujících možností uvádí celý tento název?**
- [A] Villonský sonet Françoisi Villonovi
- [B] Villonská balada Françoisi Villonovi
- [C] Petrarcovský sonet Francescu Petrarcovi
- [D] Petrarcovská balada Francescu Petrarcovi

# 28 Vypište z __první sloky__ TEXTU 1 spojku s významem srovnávacím.
# 29 Přiřaďte k jednotlivým tvrzením (29.1−29.3) odpovídající souvětí (A–E).
(Každou možnost z nabídky A–E lze přiřadit maximálně jednou.)
## 29.1 V tomto souvětí se vyskytuje jak expresivní jazykový prostředek, tak slovo užité v nespisovném tvaru.
## 29.2 V tomto souvětí se vyskytuje slovo užité v nespisovném tvaru, nikoli však expresivní jazykový prostředek.
## 29.3 V tomto souvětí se vyskytuje expresivní jazykový prostředek, nikoli však slovo užité v nespisovném tvaru.
- [A] Evo, kup mi něco k jídlu a přines mi to sem, čeká mě další neplánovaný přesčas.
- [B] Tomáši, opravdu by mě zajímalo, jaký následky bude mít tvůj laxní postoj k práci.
- [C] Pokud delší dobu trpíte nespavostí a pociťujete smutek, měli byste navštívit lékaře.
- [D] Bydlí dál v tom sklepním bytě, i když ho rodiče prosej, ať se z toho brlohu odstěhuje.
- [E] Jestli ty informace o předání úplatku potvrdí ještě jeden zdroj, bude to vážně bomba.

VÝCHOZÍ TEXT K ÚLOHÁM 30–32
====

> **Roboti už nejsou žá d né __sci-fi__, ale běžní pomocníci**
>
> Společnost __Starship Technologies__, vyrábějící již několik let  robotická vozítka, slaví 
> mezinárodní úspěch. Firma byla založena roku 2014 v Estonsku, později přibily pobočky 
> ve Velké Británii, v Německu a ve Spojených státech Amerických. 
>
> Roboti této firmy jsou asi půlmetroví, bez náklad u váží zhruba 25 kilogramů 
> a fanouškům Hvězdných válek svým vzhledem možná připomínají __legendárního R2-D2__. 
> Mohou se pohybovat rychlostí až šest kilometrů za hodinu a mají poměrně výkonou 
> baterii – po nabití vydrží v provozu 18 hodin. Využíváni jsou především pro doručování 
> potravin, rozvážejí ale i jiné typy zásilek, třeba zdravotnický materiál. Jejich služby si 
> oblíbili zejména vysokoškolští studenti.
>
> A jak to celé funguje? Do  schránky skryté v robotovi obchodník vloží objednanou 
> zásilku (podle výrobce musí být celková hmotnost nákladu ne jvýše devět kilogramů), 
> zadá doručovací adresu a poté se robot, vybaven navigací a ultrazvukovými čidli, vypraví 
> na cestu. Zákazník předem obdrží zprávu s přístupovým kódem, který je zapotřebí 
> k otevření schránky. 
>
> V současnosti zvládnou robotická vozítka denně rozvézt kolem 10 000 zásilek. Je 
> zjevné, že umělá inteligence má ve spojení s lidskou vynalézavostí skutečný potenciál. 
>
> (*Vzhledem k povaze jedné z úloh není zdroj výchozího textu uveden.*)
# 30 Najděte ve výchozím textu čtyři slova, která jsou zapsána s pravopisnou chybou, a napište je pravopisně správně.

Slova zapište bezchybně ve stejném tvaru, ve které m jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které 
neodpovídá zadání. Podtržené výrazy jsou zapsány správně. Užití slova *robot* v rodě 
mužském životném není chybné. 

# 31 Které z následujících tvrzení jednoznačně vyplývá z výchozího textu?
- [A] Jeden ze dvou druhů robotických vozítek, které vyrábí úspěšná estonská firma, je 
určen primárně k rozvozu potravin.
- [B] Přístupový kód potřebný k vyzvednutí zásilky, která je uložena uvnitř robota, 
nedostane zákazník dřív, než k němu robot dorazí.
- [C] Design robotických vozítek, jejichž služby vyhledávají hlavně studenti z vysokých 
škol, byl inspirován jednou postavou z Hvězdných válek.
- [D] Podle informací poskytnutých výrobcem nesmí celková hmotnost nákladu, který 
je převážen robotem firmy Starship Technologies, přesáhnout devět kilogramů.

# 32 Která z následujících možností vystihuje výchozí text?
- [A] Jde o umělecký text, v němž se neuplatňuje popisný slohový postup.
- [B] Jde o umělecký text, v němž se uplatňuje mj. popisný slohový postup.
- [C] Jde o neumělecký text, v němž se neuplatňuje popisný slohový postup.
- [D] Jde o neumělecký text, v němž se uplatňuje mj. popisný slohový postup.

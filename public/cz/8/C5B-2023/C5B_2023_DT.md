
VÝCHOZÍ TEXT K ÚLOHÁM 1–3
===

A tak ti budu vyprávět
o plavčíku, co málem svět
obeplul na své plachetnici
a jmenoval se plavčík Jan
a doma říkali mu Janek.
Taková loď si žádá vánek,
když ten se opře do plachet,
nemůže plavčík zahálet.
Kormidlo třímá bez únavy
a ryby vystrkují hlavy
z moře, jež tiché je jak laňka,
a obdivují toho Janka.
Plavčík Jan na obdiv si zvykl
a časem natolik už zpychl,
když ryby tleskaly mu zvučně,
že třímal už jen jednoručně.
A když tu slávu takhle nesl,
do hlubin jeho koráb klesl,
protože najel na útes.
Plavčík Jan taky na dno kles.
Nahoru vyplaval však zručně
a tentokráte obouručně.
Rybky, co tleskaly mu právě,
zatímco oddával se slávě,
jakmile nastala ta změna,
vzaly hned ploutve na ramena.
A kde se vzala, tu se vzala,
velryba k němu připlavala
a on ji na nos políbil.
Hle, co se stalo: náhle totiž
velryba zívla velmi zjevně
a plavčík Jan už nebyl zevně.
Co ti mám ještě vyprávět?
Plavčík Jan obeplouvá svět
a nic mu k štěstí nechybí
v břiše veliké velryby.
(*J. Skácel, Uspávanka s plavčíkem a velrybou, upraveno*)
# 1 
Které z následujících tvrzení odpovídá výchozímu textu?
- [A] Po celou dobu, kdy Jan plul na plachetnici, držel kormidlo jednou rukou.
- [B] 
Předtím, než Janova loď ztroskotala, ryby projevovaly k plavčíkovi obdiv.
- [C] Ve chvíli, kdy se zhoršily povětrnostní podmínky, Janova loď najela na útes.
- [D] Poté, co se velryba rozhodla vzít Jana na cestu kolem světa, ji plavčík políbil.
# 2 
Ve kterém z následujících úseků výchozího textu se vyskytuje aktualizace 
ustáleného slovního spojení?
(Příklad: ustálené slovní spojení – *my o vlku a vlk za dveřmi*; aktualizace ustáleného 
slovního spojení – *my o vlku a ředitel za dveřmi*)
- [A] zívla velmi zjevně
- [B] 
časem natolik už zpychl
- [C] velryba k němu připlavala
- [D] vzaly hned ploutve na ramena
# 3 
Ve které z následujících možností jsou významové vztahy mezi slovy 
nejpodobnější vztahům mezi slovy PLACHTA – KORMIDLO – LOĎ?
(Slova *plachta, kormidlo* a *loď* posuzujte ve významu, který mají ve výchozím textu. 
Správná je pouze možnost, v níž pořadí slov odpovídá pořadí *plachta* – *kormidlo* – *loď*.)
- [A] lustr – elektřina – žárovka
- [B] 
jahoda – ovoce – meruňka
- [C] monitor – klávesnice – myš
- [D] tkanička – podrážka – teniska
# 4 
Situace: Petr říká Evě: „To musíš tak křičet?“
 
Která z následujících možností nejlépe vystihuje výše uvedenou situaci?
- [A] Petr vytýká Evě její chování: nejspíš od ní nevyžaduje odpověď, ale patrně 
očekává, že se ztiší.
- [B] 
Petr vytýká Evě její chování: určitě od ní vyžaduje odpověď, ale zcela jistě 
neočekává, že se ztiší.
- [C]  Petr vyhrožuje Evě kvůli jejímu chování: nejspíš od ní nevyžaduje odpověď, ale 
patrně očekává, že se ztiší.
- [D] Petr vyhrožuje Evě kvůli jejímu chování: určitě od ní vyžaduje odpověď, ale zcela 
jistě neočekává, že se ztiší.
# 5 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 5.1 Při prohlídce známé katedrály návštěvníci obdivovali nástěnné malby. 
## 5.2 Jeho vystoupení na besídce mi připomělo mé vlastní pěvecké začátky. 
## 5.3 Poutavým vyprávěním a veselými anekdotami si nás učitel ihned získal. 
## 5.4 Drzým a povýšeným chováním vědomně ubližovala lidem ve svém okolí. 
# 6 
Přiřaďte k jednotlivým souvětím (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Tělák mi opravdu jde, ale z matiky nejspíš v pololetí propadnu. 
## 6.2 Hned sem pojď a vysvětli mi, proč furt musíš dělat nějaké hlouposti. 
## 6.3 Koupil si nový auťák, ale už nazítří přišel o řidičský průkaz, protože řídil opilý. 
- [A] Ze všech podtržených slov je nespisovné pouze to první.
- [B] Ze všech podtržených slov je nespisovné pouze to druhé.
- [C] Ze všech podtržených slov jsou nespisovná celkem dvě, a to první a druhé.
- [D] Ze všech podtržených slov jsou nespisovná celkem dvě, a to první a třetí.
- [E] 
Ze všech podtržených slov jsou nespisovná celkem dvě, a to druhé a třetí.
# 7 
Vypište z každé z následujících vět (7.1 a 7.2) základní skladební dvojici.
(Základní skladební dvojice musí být zapsány pravopisně správně.)
## 7.1 Nejen mí spolužáci, ale i naši učitelé se návratu distanční výuky poněkud obávali.
## 7.2 Dřívější příjezd rodičů z letní dovolené by Martinu rozhodně dost zaskočil.

VÝCHOZÍ TEXTY K ÚLOHÁM 8–12
===

TEXT 1
Veverka obecná, menší hlodavec žijící v hlubokých lesích i na sídlištích velkoměst, 
patří k nejoblíbenějším živočichům. Není divu, je to totiž opravdu roztomilé zvířátko.
Veverky se chlubí pestrou škálou odstínů srsti: od světle rezavé přes sytě hnědou až 
po černou. Na světě zřejmě nenajdete dvě zcela stejně zbarvené veverky. Jediné, co mají 
v tomto směru všechny veverky společné, je bílé bříško. Jejich huňatý ocas, dlouhý až 
# 20 cm, má několik funkcí. Veverky se do něj například zabalí, když se spustí hustý déšť 
nebo jim je zima, a také díky NĚMU udržují rovnováhu při skákání po stromech.
Veverky nemají své příbytky v dutinách stromů, jak se mylně domnívá řada lidí, ale 
splétají si z větévek hnízda, připomínající svým tvarem míč na ragby. Jejich vnitřek bývá 
vycpán suchým lýkem, mechem či trávou. *****: letní jsou jednodušší a méně zateplená 
než hnízda zimní nebo doupátka určená pro uložení novorozeňat.
Protože se veverka neukládá k zimnímu spánku, musí si předem sehnat dostatečné 
zásoby potravy, KTERÉ jí umožní přečkat zimu. Hledáním potravy, kterou tvoří například 
semena jehličnanů či oříšky, veverka stráví 15 až 19 hodin denně. Zásoby pečlivě 
zahrabe do země nebo je uloží do dutin stromů. Říká se, že si veverka nepamatuje, kde 
má své spižírny, ve skutečnosti však má o svých úkrytech dokonalý přehled. Stává se ale, 
že si část zásob nevyzvedne, jelikož si jich schová víc, než je nutné.
Dříve se veverky lovily kvůli kožešině a masu. Dnes už veverka obecná patří mezi 
chráněné živočichy, a to jak v České republice, tak ve většině dalších evropských států.
(*Epocha 14/2022; www.stoplusjednicka.cz, upraveno*)
TEXT 2
Slovo typu A vzniká spojením dvou celých slov, a proto ho lze rozložit na smysluplné 
slovní spojení. Např. slovo *vlastizrada* lze rozdělit na slovní spojení *zrada vlasti*.
Slovo typu B vzniká buď spojením základů dvou slov (např. slovo *vodoměr* vzniklo ze 
základů slov *voda* a *měřit*), nebo spojením základu slova a celého slova (např. *krupobití* 
vzniklo ze základu slova *kroupa* a ze slova *bití*). Slova typu B nelze rozložit na smysluplné 
slovní spojení. 
# 8 
Která z následujících možností patří na vynechané místo (*****) v TEXTU 1?
- [A] Míra zateplení se liší podle typu hnízda
- [B] 
Míra zateplení je totožná u všech typů hnízd
- [C] S mírou zateplení je rozlišeno hlavně typem hnízda
- [D] S mírou zateplení se ztotožňuje na všech typech hnízd
# 9 
Které z následujících tvrzení o slovech podtržených v TEXTU 1 je pravdivé?
(Úlohu řešte na základě definic uvedených v TEXTU 2.)
- [A] Jak *velkoměsto*, tak *novorozeně* jsou slova typu A.
- [B] 
Jak *velkoměsto*, tak *novorozeně* jsou slova typu B.
- [C] *Velkoměsto* je slovo typu A, *novorozeně* je slovo typu B.
- [D] *Velkoměsto* je slovo typu B, *novorozeně* je slovo typu A.
# 10 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 10.1 V průběhu roku každá veverka postupně postaví celkem tři hnízda, z nichž 
poslední je určeno pro mláďata. 
## 10.2 Mezi mnoha lidmi je rozšířen mylný názor, že veverčí hnízda jsou svým 
tvarem podobná míčům na ragby. 
## 10.3 V současnosti je veverka obecná chráněným živočichem ve většině 
evropských států včetně České republiky. 
## 10.4 Shromáždit dostatečné množství semen jehličnanů trvá veverce o čtyři 
hodiny méně než sehnat dostatečné množství oříšků. 
# 11 
Které z následujících tvrzení je pravdivé?
(Posuzovaná slova jsou v TEXTU 1 vyznačena tučně.)
- [A] Slovo *hladově* by v TEXTU 1 mělo opačný význam, než má v textu slovo *sytě*.
- [B] 
Slovo *zředěný* by v TEXTU 1 mělo opačný význam, než má v textu slovo *hustý*.
- [C] Slovo *nedbale* by v TEXTU 1 mělo opačný význam, než má v textu slovo *pečlivě*.
- [D] Slovo *nezbytné* by v TEXTU 1 mělo opačný význam, než má v textu slovo *nutné*.
# 12 
Které z následujících tvrzení o zájmenech zapsaných v TEXTU 1 velkými písmeny 
je pravdivé?
- [A]  Zájmenem *němu* je v textu zastupováno podstatné jméno *ocas*, zájmenem *které* 
je v textu zastupováno podstatné jméno *zásoba*.
- [B] 
Zájmenem *němu* je v textu zastupováno podstatné jméno *déšť*, zájmenem *které* 
je v textu zastupováno podstatné jméno *zásoba*.
- [C]  Zájmenem *němu* je v textu zastupováno podstatné jméno *ocas*, zájmenem *které* 
je v textu zastupováno podstatné jméno *potrava*.
- [D] Zájmenem *němu* je v textu zastupováno podstatné jméno *déšť*, zájmenem *které* 
je v textu zastupováno podstatné jméno *potrava*.
# 13 
Která z následujících vět je zapsána pravopisně správně?
- [A] Davy zahraničních turistů zamířili k cíli své výpravy.
- [B] 
Davy zahraničních turistů zamířili k cíly své výpravy.
- [C]  Davy zahraničních turistů zamířily k cíli své výpravy.
- [D] Davy zahraničních turistů zamířily k cíly své výpravy.
# 14 
Uspořádejte jednotlivé části textu (A–F) tak, aby na sebe navazovaly.
- [A] V naší rodině se totiž vstává pozdě. Vedle stodoly nedaleko pláže stál trakař. 
Naložila jsem na něj kupu sena a vzápětí usnula. 
- [B] Mé uspokojení se ale rychle rozplynulo, když jsem zaslechla, že hodiny na věži 
právě odbíjejí devět! K našemu domu jsem doběhla celá uřícená. Vypadalo to, 
že všichni ještě spí. Vydrápala jsem se po vinné révě ke své ložnici. Zatraceně! 
Okno bylo zavřené! 
- [C] Z hlubokého spánku mě vytrhla slepice, která se uvelebila na mém břiše. Hnala 
jsem toho tupého ptáka od stodoly až k oceánu. Vlny ji zmáčely od zobáku po 
pařáty. Pomsta byla sladká! 
- [D] Nikoho jsem neviděla. S troškou štěstí bych mohla nepozorovaně proklouznout 
do svého pokoje. Opatrně jsem našlapovala po schodech. Zanedlouho už jsem 
ležela pod svou nadýchanou peřinou.
- [E] Nezbylo mi nic jiného než sešplhat dolů a projít hlavním vchodem. Tiše jsem 
pootevřela těžké dveře, pomalu vešla dovnitř a rozhlédla se. 
- [F] Po probdělé noci jsem se za svítání vracela ze svého tajného dobrodružství. 
Zmohla mě ale únava, a tak jsem se rozhodla chvilku prospat pod širým 
nebem. Když budu doma do deseti, nikdo nezjistí, že jsem noc strávila venku.
(*S. Rabinová, Betsy a císař, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
# 15
## 15.1 S trenérem se sejdeme před začátkem závodu.
 
Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 15.2 Silnice, která vede lesem, je neprůjezdná.
 
Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.

VÝCHOZÍ TEXTY K ÚLOZE 16
===

TEXT 1
Využitím sluneční energie ušetříme.
Zlomeninu jednoznačně potvrdil rentgen.
Nasedla do přistaveného taxi. 
V předsálí koncertního sálu stálo piano.
Při zkoušení mě přepadla tréma.
Koupil jsem si nové album této kapely.
V psaní slohů už mám praxi.
K obědu máme filé s bramborem. 
Vybral si z menu nejdražší jídlo. 
Na ples se oblékla do róby z hedvábí.
TEXT 2
Nesklonná podstatná jména mají ve všech pádech obou čísel stejný tvar. Většinou jde 
o přejatá slova zakončená na samohlásku, např. *iglú* (*iglú bylo malé,* *psi ho vezli k jeho iglú,* 
*postavil si iglú, v iglú bylo teplo* aj.).
# 16 
Vypište z TEXTU 1 tři nesklonná podstatná jména.
Úlohu řešte na základě definice uvedené v TEXTU 2.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
VÝCHOZÍ TEXT K ÚLOZE 17
===

S posledními říjnovými dny se blížily podzimní prázdniny. Michal a jeho bratr Martin 
se těšili nejen na to, že si odpočinou od školních poviností, ale také na pobyt na chalupě, 
která se nachází ve vesničce poblíž Českého Krumlova. Ve středu vstali brzy a pak ranním 
spojem vyrazili na cestu. Na krumlovském nádraží už postávali nedočkaví prarodiče.
Kluci nejdřív ochotně pomáhali dědovy na zahradě. Společnými silami otrhali z již 
téměř holích větví všechna jablíčka a za odmněnu dostali babiččin vynikající závin, 
který zapíjeli čerstvě vylisovaným moštem. V neděli se pak všichni vypravili na výlet do 
nedalekého města, kde se procházeli starobylými uličkami. Kluky upoutali především 
medvědi, kteří obývají zámecký příkop. Prodloužený víkend s prarodiči se oběma 
bratrům velmi líbil. 
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ. 
Podtržené výrazy jsou zapsány správně.
Slova zapište bezchybně ve stejném tvaru, ve kterém jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které 
neodpovídá zadání.

VÝCHOZÍ TEXT K ÚLOHÁM 18–22
===

(1) Adara si nikdy nebyla zcela jistá, jestli zima přináší ledového draka, nebo ledový 
drak zimu. Vždy ale věděla, kdy zima, sníh a ledový drak mají přijít, protože v tu dobu 
měla narozeniny.
(2) Adara se narodila za strašného mrazu. Zima na ní tenkrát nechala své otisky. Asi 
proto byla jiná než ostatní děti. Už si nevzpomínala, kdy ledového draka spatřila poprvé. 
Připadalo jí, že byl součástí jejího života odjakživa. 
Adara znala draky už předtím. Hal, mladší bratr jejího otce, totiž létal na jednom 
z nich. Ledový drak byl ale daleko větší, byl pokrytý jinovatkou a zuby – tři řady hrozivých 
kopí nestejné délky – měl z rampouchů. Když zamával křídly, zafoukal studený vítr, když 
dýchal, tvořil se led. Adara se ho ale nebála. Byla přece zimní dítě.
(3) Té zimy, kdy oslavila své páté narozeniny, na něm letěla poprvé. Ledový drak si ji 
opět našel na poli, kde jako obvykle stavěla hrad ze sněhu. Když toho rána dosedl vedle 
ní, rozhodla se na něj vylézt. Objala jeho studený krk a vzápětí se spolu vznesli do oblak. 
Odtud najednou viděla svět úplně jinak. Když letěli nad otcovou farmou, zahlédla svého 
bratra Geoffa. Vypadal docela maličký.
Adara s drakem strávili ve vzduchu dlouhé hodiny. Jejich první společný let byl 
vzrušující, ale také dost nebezpečný. Adara totiž neměla postroj, jaký používá Hal 
a ostatní královští drakoletci. Občas proto hrozilo, že ji drak máváním křídel setřese. 
K večeru konečně začali klesat. Bylo těsně po setmění, když přistáli na zemi. Doma otec 
Adaru nejdřív objal a pak jí vynadal. Nechápala to. Geoff jí ale pošeptal: „Proletěl tudy 
ledový drak a všechny vyděsil. Otec se bál, že tě ta stvůra sežrala.“ Adara se jen usmála. 
(*G. R. R. Martin, Ledový drak, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Ledový drak měl v tlamě kromě rampouchů také hrozivá kopí uspořádaná 
do tří řad. 
## 18.2 Když Adařin otec zjistil, že se jeho dcera proletěla na ledovém drakovi, 
vyhuboval jí. 
## 18.3 Adara pravidelně stavěla na poli hrad ze sněhu, protože díky této stavbě ji 
ledový drak lépe našel. 
## 18.4 Od chvíle, kdy Adara vzlétla na ledovém drakovi, do chvíle, kdy po svém 
prvním společném letu přistáli na zemi, uběhlo méně než 24 hodin. 
# 19 
Vypište z druhé části výchozího textu tři podstatná jména, která jsou v textu 
užita v 7. pádě.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání. 
# 20 
Která z následujících možností vystihuje výchozí text?
- [A] Jde o umělecký text, který vypráví Adara.
- [B] 
Jde o umělecký text, který vypráví o Adaře.
- [C] Jde o neumělecký text, který vypráví Adara.
- [D] Jde o neumělecký text, který vypráví o Adaře.
# 21 
Tvrzení č. 1: Hal, jeden z královských drakoletců, je Adařin strýc.
 
Tvrzení č. 2: Geoff, Adařin bratr, je menšího vzrůstu než Adara.
 
Vyplývá z výchozího textu alespoň některé z výše uvedených tvrzení?
- [A] ne, žádné z těchto tvrzení 
- [B] 
ano, ale pouze tvrzení č. 1
- [C] ano, ale pouze tvrzení č. 2
- [D] ano, každé z těchto tvrzení
# 22 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou ve výchozím textu vyznačena tučně.)
 
A 
N
## 22.1 Pokud slovo *odjakživa* nahradíme slovem *donedávna*, význam daného 
větného celku zůstane zachován. 
## 22.2 Pokud slovo *vedle* nahradíme slovem *kromě*, význam daného větného celku 
zůstane zachován. 
## 22.3 Pokud slovo *odtud* nahradíme slovem *potud*, význam daného větného celku 
zůstane zachován. 
## 22.4 Pokud slovo *občas* nahradíme slovem *chvílemi*, význam daného větného 
celku zůstane zachován. 
# 23 
Která z následujících vět NENÍ zapsána pravopisně správně?
- [A] Vzácné hosty přivítal veselý psí štěkot.
- [B] 
Na naše zdraví má příznivý vliv rybí tuk.
- [C] Kdysi písaři psali seříznutými husími brky.
- [D] Na stole ležely dvě mísy s vepřovími žebírky.
VÝCHOZÍ TEXT K ÚLOZE 24
===

Dobře placení zaměstnanci odvádějí lepší práci.
# 24 
Napište smysluplnou větu o čtyřech slovech, v níž výraz PLACENÍ bude 
jednoznačně jiným slovním druhem než ve výchozím textu.
Vzniklá věta musí obsahovat tvar *placení*, musí být gramaticky i pravopisně správná 
a musí obsahovat přísudek. Výraz *placení* nesmí být použit jako vlastní jméno.

VÝCHOZÍ TEXT K ÚLOHÁM 25–27
===

Už od roku 1968 se v Conghamu scházejí fanoušci nejpomalejších dostihů. Tehdy se 
totiž v této anglické vesničce poprvé konalo mistrovství světa v hlemýždích závodech.
Jejich pravidla jsou poměrně jednoduchá. Závodů se mohou účastnit jen hlemýždi 
zahradní. Ačkoliv jsou pořadatelé celkem tolerantní, s obřími africkými šneky byste 
na dráhu vpuštěni nebyli. Závodí se na navlhčené hladké látce, na níž jsou vyznačeny 
dvě čáry – startovní a cílová. Mezi nimi je vzdálenost 33 centimetrů. Hlemýždi jsou 
rozestavěni na start a jejich úkolem je co nejrychleji a co možná nejkratší cesta se 
doplazit do cíle. Závodník, který chce vyhrát, musí nasadit opravdu ostré tempo. Rekord 
zatím drží hlemýžď Archie, který se v roce 1995 do cíle dostal za rovné dvě minuty. Druhý 
nejrychlejší výkon v historii závodů předvedl Sammy, jenž v roce 2019 zvítězil s časem 
jen o 38 sekund horším.
O titul mistra světa každým rokem usilují až dvě stovky hlemýžďů, ne všichni ale 
závod dokončí. Záleží i na aktuálním počasí – někteří hlemýždi se před vedrem schovají 
do ulity a nikdo je nedonutí, aby v závodu pokračovali. Hlemýždí mistrovství světa je tak 
především kombinací trpělivosti, zábavy a jistého nadhledu.
(*www.idnes.cz; www.novinky.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Hlemýžď Sammy, vítěz hlemýždích závodů z roku 2019, se do cíle dostal za 
dvě minuty 38 sekund. 
## 25.2 Podle pravidel hlemýždích závodů činí jak délka startovní čáry, tak délka 
cílové čáry 33 centimetrů. 
## 25.3 V anglickém Conghamu se první mistrovství světa v hlemýždích závodech 
konalo před více než půlstoletím. 
## 25.4 Ze všech hlemýžďů, kteří se od roku 1995 do roku 2019 zúčastnili mistrovství 
světa v Conghamu, se mistry světa stali pouze dva. 
# 26 
Které z následujících tvrzení o slovech tučně vyznačených ve výchozím textu je 
pravdivé?
- [A] Slovo *hladký* je v textu užito ve významu *probíhající bez průtahů.*
- [B] 
Slovo *ostrý* je v textu užito ve významu *rychlý, svižný*.
- [C] Slovo *držet* je v textu užito ve významu *přidržovat, podpírat*.
- [D] Slovo *usilovat* je v textu užito ve významu *snažit se někoho si naklonit*.
# 27 
Ve které z následujících možností je uvedena vhodná náhrada za chybně užitý 
tvar slova?
(Posuzované tvary jsou ve výchozím textu podtrženy.)
- [A] místo *jednoduchá* má být *jednoduché*
- [B] 
místo *cesta* má být *cestou*
- [C] místo *počasí* má být *počasím*
- [D] místo *jistého* má být *jistému* 
## 28.1 
## 28.2 
## 28.3   
## 28.4 
 
 
 
 
 
 
 
 
 
�
Vysvětlivky:��
Na obrázku jsou celkem dva bonbony (jeden na tácu a druhý v košíku) a celkem pět vajíček. Na pomlázce 
jsou celkem dvě stuhy. 
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
- [A] 
Na tácu je více bonbonů než v košíku. Na pomlázce je lichý počet stuh. Čokoládových 
vajíček je méně než malovaných.
- [B] 
V košíku je sudý počet vajíček. Celkový počet čokoládových vajíček je větší než počet 
bonbonů na tácu. Na pomlázce je lichý počet stuh.
- [C] 
Více než polovina všech bonbonů je na tácu. Celkový počet malovaných vajíček je 
lichý. Čokoládových vajíček je méně v košíku než na tácu.
- [D] 
Celkový počet vajíček je větší než celkový počet bonbonů. Na tácu je lichý počet 
vajíček. V košíku je méně čokoládových vajíček než bonbonů.
- [E] 
V košíku je sudý počet bonbonů. Počet malovaných vajíček na tácu není shodný 
s počtem malovaných vajíček v košíku. Na pomlázce je sudý počet stuh.
- [F] 
Celkový počet vajíček je lichý. V košíku je více vajíček než bonbonů. Počet 
malovaných vajíček na tácu je shodný s počtem malovaných vajíček v košíku.
Obě vajíčka na tácu 
jsou malovaná.
Dvě vajíčka v košíku 
jsou čokoládová, jedno 
je malované.  
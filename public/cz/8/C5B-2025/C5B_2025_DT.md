
vÝChOZí TExT K ÚLOhÁM 1–3
Nad zelenou louží
vosa bosa krouží 
už snad od pátku. 
Bříško, krk i záda 
prohlíží si ráda 
v tomto zrcátku.
Kroutí se a kroutí 
v zelenavém proutí,
pyšně zvedá nos. 
„Jak mi to dnes sluší! 
Já jsem, na mou duši, 
nejkrásnější z vos!“
Vysvětlivka: *maštal* – konírna, stáj pro koně
Venku před maštalí 
čtyři koně stáli, 
bílé hříbátko. 
Hříbě zasmálo se, 
rozběhlo se v rose, 
vypilo té vose zrcátko.
(*K. Šiktanc, Vosa parádnice, upraveno*)
# 1 
Které z následujících tvrzení odpovídá výchozímu textu?
- [A] Zelená louže, nad níž létala vosa, se u maštale vytvořila už v pátek.
- [B] Bílé hříbátko, které běželo v rose, se vose vysmívalo kvůli jejímu vzhledu.
- [C] Naparující se vosa kroužila nad zelenou louží, která jí posloužila jako zrcátko.
- [D] Čtyři koně a hříbátko vyšli ven z maštale, aby pozorovali pyšně se chovající vosu.
# 2 
Které z následujících tvrzení o verši podtrženém ve výchozím textu je pravdivé?
- [A] Tento šestislabičný verš se rýmuje s jiným šestislabičným veršem z téže sloky.
- [B] Tento sedmislabičný verš se rýmuje s jedním šestislabičným veršem z téže sloky.
- [C] Tento šestislabičný verš se nerýmuje s žádným šestislabičným veršem z téže 
sloky.
- [D] Tento sedmislabičný verš se nerýmuje s žádným šestislabičným veršem z téže 
sloky.
# 3 
ve které z následujících možností je významový vztah mezi slovy nejpodobnější 
vztahu mezi slovy ZELENÝ – ZELENAvÝ, tučně vyznačenými ve výchozím textu?
(Správná je pouze možnost, v níž pořadí slov odpovídá pořadí *zelený – zelenavý*.)
- [A] šedý – šedivý
- [B] bílý – bělostný
- [C] černý – začerněný
- [D] modrý – namodralý
# 2
# 4 
rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 4.1 To staré rozvyklané zábradlí se musí co nejrychleji vyměnit.  
## 4.2 Na půdě jsem našel několik malých papírových sáčků s penězi. 
## 4.3 Náš dlouho plánovaný pobyt na chatě narušili nečekané okolnosti. 
## 4.4 Opakované výzvy k vyzvednutí zásilky jsem si všiml až na poslední chvíli. 
# 5 
Přiřaďte k jednotlivým souvětím (5.1–5.3) odpovídající tvrzení (A–E).
(Žádná možnost z nabídky A–E nesmí být přiřazena víckrát než jednou.)
## 5.1 Vypravovala vnučce o svém životě a tradicích, které v dobách jejího mládí 
zdejší lidé důsledně dodržovali. 
## 5.2 Jestli jsem jejich poněkud zmatený telefonát pochopil správně, tak ani tety, 
ani jejich děti na to dnešní setkání nepřijdou. 
## 5.3 S příchodem prvních jarních dnů začal bratr pravidelně sledovat, zda si už 
v naší stodole a stáji udělaly svá hnízda vlaštovky. 
- [A] V každé větě souvětí je podmět vyjádřený.
- [B] V každé větě souvětí je podmět nevyjádřený.
- [C] V první větě souvětí je podmět vyjádřený, v druhé větě souvětí je podmět 
nevyjádřený.
- [D] V první větě souvětí je podmět nevyjádřený, v druhé větě souvětí je podmět 
vyjádřený a je několikanásobný.
- [E] V první větě souvětí je podmět nevyjádřený, v druhé větě souvětí je podmět 
vyjádřený a není několikanásobný.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň NENí vlastním jménem.
(Slova musí být zapsána pravopisně správně.)
## 6.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem TŘPYTIVÝ, skloňuje se podle vzoru ŽENA a neobsahuje předponu.
## 6.2 Napište podstatné jméno, které je v 1. pádě čísla jednotného tříslabičné, je příbuzné 
se slovem HŘMÍT, skloňuje se podle vzoru STAVENÍ a obsahuje předponu.
# 3
vÝChOZí TExTy K ÚLOhÁM 7–12
TExT 1 
(1) Jednoho zářijového rána byly na dvoře všechny děti z Vratiče – tak se jmenoval 
náš dětský domov. Byl totiž úklidový den. Vytřepávali jsme polštáře, deky a prostěradla. 
Náhle přijel listonoš ze vsi a zdálky mával obálkou. Gerd, ředitelka Vratiče, si převzala 
dopis, a když ho dočetla, zašeptala: „Za dva týdny sem přijedou inspektoři: zkontrolují 
hygienické podmínky a přepočítají děti.“ Přelétla nás neklidným pohledem, jako by nás 
počítala. To ale nemusela. Věděli jsme, že ve Vratiči je padesát jedna dětí, tedy přesně 
o jedno víc, než povoluje úřední nařízení. 
(2) Zrovna jsme se chystali odnést lůžkoviny dovnitř, když na PŘÍJEZDOVOU cestu 
vjelo zrezivělé volvo. Zaparkovalo a dveře auta se otevřely. Nejdřív se vynořila obrovská 
noha porostlá černými chlupy, poté s hekáním vylezla celá řidička. Byla dva metry 
VYSOKÁ a břicho měla jako sud. Rozhostilo se hrobové ticho. Před námi totiž stála 
Gorila! Ostatní děti se rozběhly do domu, já jsem ale dočista zkameněla. Teprve když se 
mé a Goriliny oči střetly a ona se zasmála, přičemž ODHALILA své ohromné tesáky, jsem 
vystřelila pryč. Pádila jsem do pokoje. Bylo tu nebývale rušno.
(3) Aron na mě šibalsky mrknul: „Jonno, viděla jsi to obrovský břicho? Je úplně jasný, 
proč sem přijela. Adoptovat dítě je levnější než si kupovat maso v obchodě.“
„Ty jsi ale hloupej. Přestaň si vymýšlet,“ odsekla jsem mu.
Chvilku jsme se popichovali, když vtom do pokoje vstoupily Gorila a Gerd.
„Nástup!“ rozkázala šéfka Vratiče. Postavili jsme se do řady a Gorila si nás začala 
prohlížet. U mě se zastavila. 
„To je Jonna – naprosto beznadějný případ,“ posteskla si Gerd. 
Gorila ale nečekaně prohlásila: „Já si tu holku vemu.“
Rozbušilo se mi srdce a bylo mi na zvracení. Gerd ještě vzala Gorilu do kanceláře 
VYPLNIT nějaké údaje do formulářů o adopci a zanedlouho už volvo opouštělo Vratič. Já 
jsem seděla na sedadle spolujezdce.
(*F. Nilsson, Gorila a já, upraveno*)
TExT 2
Slovní tvar typu A: napíšeme-li v daném tvaru podstatného jména nad jednu souhlásku 
háček, získáme spisovný tvar slovesa (např. *vázu* → *vážu*).
Slovní tvar typu B: napíšeme-li v daném tvaru podstatného jména nad jednu souhlásku 
háček, získáme spisovný tvar jiného podstatného jména (např. *bankou* → *baňkou*).
# 7 
rozhodněte o každém z následujících tvrzení, zda jednoznačně vyplývá 
z TExTU 1 (A), nebo ne (N).
 
A 
N
## 7.1 Ze zrezivělého auta vystoupily dvě osoby – hekající řidička a Gorila. 
## 7.2 Aron jako první zjistil, že Gorila pojídá místo masa z obchodu adoptované děti. 
## 7.3 Když Jonna poprvé navázala oční kontakt s Gorilou, zděsila se natolik, že se 
chvilku nemohla ani pohnout. 
## 7.4 Jakmile Jonna odjela s Gorilou, byl počet dětí nacházejících se ve Vratiči 
v souladu s úředním nařízením. 
# 8 
vypište z druhé části TExTU 1 dva dvouslabičné tvary zájmen.
(Slovo *přičemž* neposuzujte, není správným řešením. Zájmena zapište ve stejném tvaru, v němž jsou 
užita v TEXTU 1. Za chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.)
# 4
# 9 
Která z následujících možností vystihuje TExT 1?
- [A] Jde o prózu, v níž celkem čtyři postavy promlouvají v přímé řeči.
- [B] Jde o prózu, v níž celkem pět postav promlouvá v přímé řeči.
- [C] Jde o poezii, v níž celkem čtyři postavy promlouvají v přímé řeči.
- [D] Jde o poezii, v níž celkem pět postav promlouvá v přímé řeči.
# 10 
ve kterém z následujících úseků TExTU 1 se NEvySKyTUjE žádné slovo užité 
v nespisovném tvaru?
(Posuzované úseky jsou v TEXTU 1 podtrženy.)
- [A] je úplně jasný
- [B] proč sem přijela
- [C] ty jsi ale hloupej
- [D] já si tu holku vemu
# 11 
ve které z následujících možností je uvedena dvojice slov, jež jsou v kontextu 
TExTU 1 antonymy?
(První slovo z každé dvojice pochází z TEXTU 1 a je v něm zapsáno velkými písmeny.)
 
Příklady:
• *Má ostrou tužku*. → Slova *ostrý* a *tupý* jsou v tomto kontextu antonymy, tzn. slovo *tupý* by v této 
větě mělo opačný význam, než v ní má slovo *ostrý*.
• *Omáčka je moc ostrá*. → Slova *ostrý* a *tupý* nejsou v tomto kontextu antonymy.
- [A] příjezdovou – nesjízdnou
- [B] vysoká – nemalá
- [C] odhalila – skryla
- [D] vyplnit – vyprázdnit
# 12 
Které z následujících tvrzení o slovních tvarech tučně vyznačených v TExTU 1 
je pravdivé?
(Úlohu řešte na základě definic uvedených v TEXTU 2.)
- [A] Jak *vsi*, tak *sud* jsou slovní tvary typu A.
- [B] Jak *vsi*, tak *sud* jsou slovní tvary typu B.
- [C] *Vsi* je slovní tvar typu A, *sud* je slovní tvar typu B.
- [D] *Vsi* je slovní tvar typu B, *sud* je slovní tvar typu A.
# 13 
Která z následujících vět NENí zapsána pravopisně správně?
- [A] Nový příbytek si vkusně ozdobila různými dekoracemi.
- [B] S příliš objemnými zavazadly je na výstavu vstup zakázán.
- [C] Svíčková s hovězým masem a brusinkami mi opravdu chutná.
- [D] Díky kontaktním čočkám už nemusíš nosit ty brýle se silnými skly.
# 5
vÝChOZí TExTy K ÚLOZE 14
TExT 1 
1. Dlouho klamal veřejnost. 
 6. Strážný dovolil vězňům. 
11. Růže už kvetou.
2. Pokrčil rameny. 
 7. Loď vplula do přístavu. 
12. Naplánoval pro žáky.
3. Daroval své dceři. 
 8. Pomstil svého otce. 
13. Prospí celý den.
4. Dům dlouho chátrá. 
 9. Osolil brambory. 
14. Nakreslil kočku.
5. Brzy pocítil strach. 
10. Šnek leze pomalu. 
15. Naštval kamaráda.
TExT 2
Většina sloves vyžaduje doplnění alespoň jedním ohebným slovem, které v dané větě 
není podmětem. Bez toho by totiž sdělení nebylo smysluplné. Například sloveso *potkat* 
vyžaduje doplnění ohebným slovem ve 4. pádě, sloveso *nabádat* vyžaduje doplnění 
dvěma ohebnými slovy (ve 3. a 4. pádě).
věta typu A (např. *Včera potkal v kině.* / *Často nabádala.*) není smysluplná, a proto 
vyžaduje nějaké doplnění. 
věta typu B (např. *Včera ho potkal v kině.* / *Často nabádala děti k opatrnosti.*) je 
smysluplná, a proto doplnění dalším slovem nutně nevyžaduje. 
# 14 
Najděte v TExTU 1 tři věty typu A a napište jejich ČíSLA. Čísla od sebe zřetelně 
oddělte čárkou.
(Úlohu řešte na základě informací uvedených v TEXTU 2. Za chybu je považováno jak neuvedení 
hledaného čísla, tak zapsání jakéhokoli čísla, které neodpovídá zadání.)
vÝChOZí TExT K ÚLOZE 15
Milé žákyně, milí žáci, 
připravili jsme pro vás dotazník, jehož prostřednictvím můžete anonymně sdělit svůj 
názor na to, co se vám v naší základní škole líbí a co ne. Vaše podněty jsou pro nás 
důležité. Naším přáním totiž je, ať se zde všichni cítíme co nejlépe. 
Za vyplnění vám děkuje celý pedagogický sbor!
# 15 
Která z následujících možností nejlépe vystihuje výchozí text?
- [A] Jde o dotazník zjišťující názory jak žáků jedné základní školy, tak jejich učitelů.
- [B] Jde o dotazník zjišťující názory žáků jedné základní školy, nikoli však názory jejich 
učitelů.
- [C] Jde o úvodní text k dotazníku zjišťujícímu názory jak žáků jedné základní školy, 
tak jejich učitelů.
- [D] Jde o úvodní text k dotazníku zjišťujícímu názory žáků jedné základní školy, 
nikoli však názory jejich učitelů.
# 16 
Napište smysluplnou spisovnou větu jednoduchou o pěti slovech, která bude 
obsahovat sloveso PrACOvAT užité v 1. osobě čísla jednotného způsobu 
podmiňovacího.
(Vzniklá věta musí být gramaticky i pravopisně správná.)
# 6
# 17 
Uspořádejte jednotlivé části textu (A–F) tak, aby na sebe navazovaly.
- [A] Začala po Mlze házet vším, co jí přišlo pod ruku: kamením, kusy dřeva i kořeny, 
jež vyrvala ze země. Chtěla tím klisnu donutit, aby se uchýlila k pláži.
- [B] Kvůli neustávajícímu dešti se totiž z rokle stalo jezero. V něm, přímo pod 
Almou, plavala klisna Mlha. Zoufale se snažila dostat z vody.
- [C] Hlavní však bylo, že Mlha konečně zamířila správným směrem. Za okamžik už 
klisna byla v bezpečí. Pofrkávala a pozorovala tu divoženku, která ji zachránila.
- [D] Zároveň křičela nejhorší slova ve všech jazycích, které ji otec s matkou naučili, 
a poskakovala. Těžko říct, co zapůsobilo nejvíc – zda kameny, křik, či křepčení. 
- [E] Alma stála nad Trnitou roklí. Tahle úzká průrva mezi dvěma skalními stěnami 
byla obvykle vystlaná trním. Dnes ale místo trní spatřila velikou vodní plochu.
- [F] Kopyty narážela do skalních stěn a bylo slyšet její chrčivý dech. Náhle si Alma 
všimla, že část skalní stěny se vydrolila a vytvořila strmou pláž. Bylo to jediné 
místo, kudy Mlha mohla uniknout. Kdyby Alma uměla plavat, skočila by do 
vody a vyvedla ji odtud. Jenže neuměla. Zvolila tedy jiný způsob.
(*T. de Fombelle, Alma, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
vÝChOZí TExT K ÚLOZE 18
Barbora a Kateřina se už několik měsíců s nadšením věnují společné zálibě. Ve volných 
chvílích hledají pomocí navigace schránky s malým překvapením, které se nazývají kešky 
a jsou většinou umístěnné v zajímavých lokalitách. Vyskytují se například v sousedstvý 
významných pamětihodností, na břehu mnělkých potoků i na lesních mýtinách. Kešky 
obsahují notýsek, do něhož nálezce zapíše své jméno. Bývá zvykem dát dovnitř nějaké 
předměty na výměnu.
Nedávno se dívky rozhodly, že jednu takovou kešku také vyrobí. Nejprve musely 
vyřešit, jaká maličkost bude v jejich krabičce na svého objevitele čekat. Vzpomněly si, jak 
při jedné ze svých výprav našly zvířecí figurky. Bez dlouhého přemýšlení proto vybraly 
miniaturu medvídka mívala. Daleko obtížnější ovšem bylo zvolit úkryt, který běžní turisté 
minou bez povšimnutí. Nakonec svou kešku schovaly do dutého pařezu v blízkosti řeky 
a dutinu zamaskovaly kůrou.
# 18 
Najděte ve výchozím textu čtyři slova, která jsou v něm zapsána s pravopisnou 
chybou, a napište je PrAvOPISNĚ SPrÁvNĚ.
(Slova zapište bezchybně, a to ve stejném tvaru, v němž jsou užita v textu. Podtržená slova jsou 
zapsána správně. Za chybu je považováno jak neuvedení hledaného slova, tak zapsání jakéhokoli 
slova, které neodpovídá zadání.)
# 7
vÝChOZí TExT K ÚLOhÁM 19–23
(1) Nad mořem se shromáždí hejno ptáků. Vzápětí se všichni řítí dolů a s hlasitým 
šplouchnutím rozrazí hladinu. Za chvilku se vynoří, v zobáku ale žádnou rybu nenesou. 
Francouzští rybáři, kteří byli svědky podobné scény, kdysi tomuto ptákovi dali jméno 
*Fou de Bassan* (blázen z Bassanu). Usoudili totiž, že je extrémně nešikovný, protože se 
z lovu vždy vrací s prázdnou. Opak je ale pravdou – terej bílý (tak zní jeho pravé jméno) je 
zdatný lovec, jenž potravu polyká pod vodou.
Terej bílý je největší mořský pták Evropy. Dospělý jedinec má dlouhá křídla (jejich 
rozpětí může být i 190 cm) a jeho hmotnost se většinou pohybuje mezi 2,8 a 3,2 kg. ***** 
(2) Je-li pro tereje bílého něco příznačné, pak je to jeho způsob obstarávání 
potravy, jemuž se říká střemhlavé potápění. Při lovu mu pomáhá ostrý zrak. Jakmile 
ve vodě spatří kořist, vrhne se klidně i z výšky 30 metrů dolů a hladinu moře protne 
neuvěřitelnou rychlostí. Prudký náraz jeho těla na hladinu způsobí, že menší ryby v okolí 
jsou omráčeny, či dokonce usmrceny. Možná vás zajímá, jak takový kaskadérský kousek 
může terej vůbec přežít. Snadno – díky pevnému zobáku a tvrdé lebce. Vy ale podobné 
věci nezkoušejte. Člověk by totiž skok do vody z třicetimetrové výšky patrně nepřežil.
(3) Terejové bílí jsou velmi společenští: hnízdí v početných koloniích na skalních 
útesech. Na začátku minulého století panovala obava, že tito ptáci pravděpodobně 
skončí na seznamu ohrožených živočišných druhů. V roce 1913 totiž na světě žilo jen 
# 100 000 jedinců, a to v méně než dvaceti koloniích. O necelých 60 let později už ale 
celková populace terejů bílých vzrostla (dokonce dvojnásobně) a tento trend zatím 
trvá. V současné době se největší kolonie terejů bílých nachází na kanadském ostrově 
Bonaventura: v roce 2021 zde sídlilo více než 60 000 párů.
(*www.national-geographic.cz; www.stoplusjednicka.cz, upraveno*)
# 19 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 Minimální hmotnost dospělého tereje bílého činí 2,8 kilogramu. 
## 19.2 V roce 1973 bylo na světě dvakrát více kolonií terejů bílých než v roce 1913. 
## 19.3 Je pravděpodobné, že člověk by následkem skoku do vody z výšky 30 metrů  
zemřel. 
## 19.4 Přezdívku *Fou de Bassan* získal terej bílý po nešikovném francouzském 
rybáři, jehož lov byl vždy neúspěšný. 
# 20 
Na vynechané místo (*****) ve výchozím textu patří smysluplný a gramaticky 
správný větný celek. Který z následujících větných celků na toto místo patří?
- [A] Přestože je excelentní letec, skvěle využívající vzdušných proudů, zdržuje se spíše 
u pobřeží.
- [B] Tento excelentní letec, jehož skvělé využívání vzdušných proudů, se zdržuje spíše 
u pobřeží.
- [C] Přestože je excelentní letec, skvěle využívajících vzdušných proudů, zdržuje se 
spíše u pobřeží.
- [D] Tento excelentní letec, s jehož skvělým využíváním vzdušných proudů, se zdržuje 
spíše u pobřeží.
# 8
# 21 
Klíčová slova jsou slova nebo slovní spojení vystihující obsah sdělení. ve které 
z následujících možností jsou uvedena čtyři klíčová slova vystihující obsah 
sdělení druhé části výchozího textu?
(Posuzovaná slova a slovní spojení jsou ve výchozím textu vyznačena tučně.)
- [A] terej bílý, moře, okolí, podobné věci 
- [B] terej bílý, potrava, zajímat, podobné věci
- [C] terej bílý, střemhlavé potápění, okolí, zajímat
- [D] terej bílý, potrava, střemhlavé potápění, moře
# 22 
rozhodněte o každém z následujících úseků výchozího textu, zda se v něm 
vyskytuje podstatné jméno užité ve 4. pádě (A), nebo ne (N).
(Posuzované úseky jsou ve výchozím textu podtrženy.)
 
A 
N
## 22.1 jakmile ve vodě spatří kořist  
## 22.2 kteří byli svědky podobné scény 
## 22.3 dospělý jedinec má dlouhá křídla  
## 22.4 v zobáku ale žádnou rybu nenesou 
# 23 
vypište ze třetí části výchozího textu tři slovesa, z nichž každé obsahuje 
předponu.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
vÝChOZí TExT K ÚLOZE 24
věta č. 1: Kvůli těm tvým výmyslům je teď z Petra pěkný strašpytel.
věta č. 2: Cesty se vinuly měkkým mechem mezi vysokými stromy.
# 24 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
# 9
vÝChOZí TExT K ÚLOhÁM 25–27
Když se ponoříme do čtení příběhů, zpravidla nás příliš nezajímá, co náš hrdina snídá 
nebo svačí. Některé pochutiny z imaginárních světů však naši pozornost přitahují. 
Fanoušci proslulá díla *Pán prstenů* si jistě hned vzpomenou na elfí chléb zvaný 
lembas – tenké, světle hnědé oplatky z mouky. Než se elfové vydali na výpravu, balili 
tento pokrm do listů bájného stromu, aby vydržel co nejdéle čerstvý. Malý kousek 
lembasu zasytil i největšího jedlíka a dodal mu sílu na další dlouhé putování. Tajemství 
receptu na výrobu těchto výživných a zároveň chutných oplatek elfové přísně střežili.
V knize *Karlík a továrna na čokoládu* se setkáme s mnoha neobvyklými laskominami. 
Třeba věčné zavřihubky jsou bonbony, které se nikdy nezmenší, když je cumláte, 
a zhruba jednou týdně mění nejen příchuť, ale i barvu. 
Zapomenout nelze ani na Bertíkovy fazolky ze série o Harrym Potterovi. Vystihuje je 
slogan „riziko s každým soustem“: v sáčku se totiž skrývají ***** lahodné kousky, tak i ty 
vysloveně odpuzující. Některé chutnají třeba ***** ušní maz či zkažené vejce. Bertíkovy 
fazolky se dostaly i do obchodů v reálném světě. Malý balíček těchto cukrovinek pořídíte 
do 100 Kč. Počítejte ale s tím, že při mlsání můžete narazit i na příchuť žížaly nebo mýdla.
(*Nový prostor č. 617, upraveno*)
# 25 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Kromě lembasu elfové vyráběli také výživné, dobře chutnající oplatky, jejichž  
recept velmi tajili. 
## 25.2 Lembas se musel ihned po upečení zabalit do listů bájného stromu, protože  
jinak by se rychle zkazil. 
## 25.3 Bonbony zvané věčné zavřihubky přibližně po sedmi dnech změní příchuť  
a po dalších sedmi dnech změní i barvu. 
## 25.4 Každý balíček Bertíkových fazolek, který lze koupit za méně než 100 korun,  
obsahuje alespoň jednu cukrovinku s příchutí žížaly. 
# 26 
Lze na některé ze dvou vynechaných míst (*****) ve výchozím textu doplnit 
slovo jAKO tak, aby příslušný větný celek byl smysluplný a gramaticky správný?
- [A] Slovo *jako* lze doplnit na každé z těchto míst.
- [B] Slovo *jako* nelze doplnit na žádné z těchto míst.
- [C] Slovo *jako* lze doplnit pouze na první vynechané místo.
- [D] Slovo *jako* lze doplnit pouze na druhé vynechané místo.
# 27 
Které z následujících slov se ve výchozím textu vyskytuje v chybně užitém tvaru?
(Posuzovaná slova jsou ve výchozím textu vyznačena tučně. Příklad: Podtržené slovo ve větě *Otevřeno* 
*máme do čtyři hodin* je v chybně užitém tvaru.)
- [A] naši
- [B] proslulá
- [C] mnoha
- [D] odpuzující
# 10
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je křižovatka s jednou 
hlavní silnicí (je označena dopravními značkami a je na ní přerušovaná čára) 
a s jednou vedlejší silnicí (není nijak označena). Na hlavní silnici jsou celkem tři 
vozidla: dvě tmavá jednostopá (motorky) a jedno tmavé dvoustopé (autobus). 
Na vedlejší silnici jsou celkem tři vozidla, všechna jsou dvoustopá (tmavé auto, 
bílé auto a bílý autobus). Motorky na posuzovaných obrázcích jsou vždy tmavé.
## 28.1   
## 28.2
## 28.3   
## 28.4
- [A] Na vedlejší silnici je více dvoustopých vozidel než jednostopých. Na hlavní silnici je 
alespoň jedno bílé vozidlo. Na obrázku je lichý počet autobusů. 
- [B] Více než polovinu všech dvoustopých vozidel na obrázku tvoří auta. Na hlavní silnici 
je lichý počet tmavých vozidel. Na vedlejší silnici je jeden autobus.
- [C] Celkový počet vozidel na obrázku je lichý. Ze všech bílých vozidel na obrázku je 
pouze jedno na vedlejší silnici. Na hlavní silnici jsou celkem dvě dvoustopá vozidla.
- [D] Na vedlejší silnici je lichý počet vozidel. Počet jednostopých vozidel na hlavní silnici je 
shodný s počtem jednostopých vozidel na vedlejší silnici. Na obrázku jsou celkem dvě 
bílá auta.
- [E] Na obrázku je sudý počet tmavých vozidel. Počet dvoustopých vozidel na hlavní 
silnici je shodný s počtem dvoustopých vozidel na vedlejší silnici. Na hlavní silnici je 
více aut než autobusů. 
- [F] Na obrázku je sudý počet jednostopých vozidel. Na hlavní silnici je více aut než na 
vedlejší silnici. Počet tmavých vozidel na vedlejší silnici je shodný s počtem tmavých 
vozidel na hlavní silnici.
ZKONTrOLUjTE, ZDA jSTE DO ZÁZNAMOvÉhO ArChU UvEDL/A všEChNy ODPOvĚDI.
# 11
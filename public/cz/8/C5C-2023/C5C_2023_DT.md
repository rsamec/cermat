# 2 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 1–3
===

(1)
Máme kostru ve skříni,
v noci chrastí v kuchyni,
vždycky vleze do ledničky,
zakousne se do ředkvičky
a po noční svačině
zase vleze do skříně.
(2)
Náš kostlivec ve skříni
nemiluje koření,
čichne k pepři a pak pčíká,
rychle hledá láhev mlíka,
a když se ho napije,
podlahu nám polije.
(3)
Náš kostlivec ve skříni
chce si sehnat brnění,
k oblékání už má návod,
bude dělat strašný rachot
a sousedům na dvoře
bude klepat na dveře.
(4)
Náš kostlivec ve skříni
vyjel v noci na koni,
mraky plují, měsíc svítí,
mlhou, polem už se řítí,
potom zmizel v bažinách,
zaúpěl a šel z něj strach.
(5)
Náš kostlivec ve skříni
pokaždé si umíní,
že až půjdu večer spát,
bude mi u hlavy stát,
jenže já vytáhnu meč,
křiknu: Nestůj, venku kleč.
(6)
Náš kostlivec ve skříni
v noci skáče v předsíni,
dupe, až se lustr houpe,
a on se na stěnu drápe,
černý rubáš na sobě,
drápe se i po stropě.
(*J. Hutka, Máme kostru ve skříni, upraveno*)
# 1 
Které z následujících tvrzení odpovídá výchozímu textu?
- [A] Mezi kostlivcova běžná jídla se řadí ředkvičky zapíjené mlékem.
- [B] 
Kostlivec se za bezmračných měsíčných nocí rád projíždí na koni.
- [C] Mezi kostlivcovy noční aktivity patří skákání v jedné z místností obydlí.
- [D] Kostlivec pravidelně večer hlídá s mečem v ruce jednoho obyvatele bytu.
# 2 
Které z následujících tvrzení o dvou slovesech tučně vyznačených ve výchozím 
textu je pravdivé?
- [A] Pouze sloveso *dupe* je v textu citově zabarvené.
- [B] 
Pouze sloveso *čichne* je v textu citově zabarvené.
- [C] Každé z těchto sloves je v textu citově zabarvené.
- [D] Žádné z těchto sloves není v textu citově zabarvené.
# 3 
Které z následujících tvrzení o výchozím textu je pravdivé?
- [A] V první sloce se pátý verš rýmuje se šestým, totéž platí pro druhou sloku.
- [B] 
V první sloce se pátý verš nerýmuje se šestým, totéž platí pro druhou sloku.
- [C] V první sloce se pátý verš rýmuje se šestým, totéž ale neplatí pro druhou sloku.
- [D] V první sloce se pátý verš nerýmuje se šestým, totéž ale neplatí pro druhou sloku.
# 4 
Situace: Lukáš říká mámě: „Zítra si pokoj určitě uklidím.“
 
Která z následujících možností nejlépe vystihuje výše uvedenou situaci?
- [A] Jde o Lukášův slib adresovaný matce.
- [B] 
Jde o Lukášův příkaz adresovaný matce.
- [C] Jde o matčinu výzvu adresovanou Lukášovi.
- [D] Jde o matčinu nabídku adresovanou Lukášovi.
# 3 / 11
Veřejně nepřístupná informace podle § 60b odst. 3 a § 80b školského zákona
# 5 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 5.1 Pojišťovna nám neoprávněně naúčtovala opravu obou vozidel. 
## 5.2 Úzkými stezkami na kamennitých stráních sestoupili výletníci do údolí. 
## 5.3 V prvních březnových týdnech se na věžích ve městě objevily čapí páry. 
## 5.4 Můj děda se jako vášnivý houbař velmi dobře vyznal ve všech druzích hub. 
# 6 
Přiřaďte k jednotlivým souvětím (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Než se spolu vydáme na cestu, vysvětli nám, čeho se tak moc bojíš. 
## 6.2 Pokud potřebujete naši pomoc, neváhejte a kdykoli se na nás obraťte. 
## 6.3 Přestaň s těmi stížnostmi a radši něco dělej, tvé výmluvy nikoho nebaví. 
- [A] V rozkazovacím způsobu jsou užita všechna slovesa v souvětí.
- [B] V rozkazovacím způsobu je užito pouze první sloveso v souvětí.
- [C] V rozkazovacím způsobu je užito pouze druhé sloveso v souvětí.
- [D] V rozkazovacím způsobu je užito první a druhé sloveso v souvětí, třetí sloveso 
v souvětí však v rozkazovacím způsobu užito není.
- [E] 
V rozkazovacím způsobu je užito druhé a třetí sloveso v souvětí, první sloveso 
v souvětí však v rozkazovacím způsobu užito není.
# 7
## 7.1 V případě požáru nepoužívejte výtah.
 
 Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 7.2 Vzal si knížku, která ležela na stolku.
 
 Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.
# 4 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 8–12
===

(1) Liška polární obývá severní oblasti tří světadílů: Evropy, Asie a Ameriky. 
V extrémních podmínkách tohoto prostředí, jimž se velmi dobře přizpůsobila, má liška 
oproti jiným živočichům mnoho výhod. Její tělo je pokryté hustou srstí, která ji nejen 
chrání před nízkými teplotami, ale v zimě dokonce mění barvu z hnědé na bílou, což lišce 
umožňuje dokonale splynout se sněhem. K přežití jí pomáhá také zvláštní systém oběhu 
krve v tlapkách, který zabraňuje ztrátě tělesného tepla.
(2) Lišky polární si postupně vyvinuly speciální způsob lovu. Díky svému vynikajícímu 
sluchu dokážou najít potravu i pod silnou vrstvou sněhu – jakmile kořist vypátrají, 
vyskočí obloukem do vzduchu a proboří se sněhem přímo ke své oběti. Při lovu mají 
velmi vysokou úspěšnost, ***** v zimě trpí nedostatkem potravy. Z tohoto důvodu se 
některé lišky vydávají v zimním období za stády sobů a přiživují se na tělech uhynulých 
kusů. Jiné se zatoulají až na moře a ledové kry je odnesou daleko od jejich domova. 
I tehdy si ale liška dovede poradit: stopuje lední medvědy a dojídá po nich zbytky jejich 
kořisti.
(3) Na jaře se lišky vracejí zpět ke svým norám, které se většinou nalézají na 
vyvýšených místech. Nory se v liščích rodinách zpravidla dědí, některé lišky polární žijí 
v norách starých i desítky let. Hrabání ve zdejší zmrzlé půdě je totiž namáhavé, vyhloubit 
novou skrýš ***** není úplně jednoduché. Vědci nedávno zjistili, že poblíž liščích nor 
dochází k významné změně prostředí. Je to dáno tím, že zbytky kořisti, které lišky 
nesežerou, i liščí trus obohacují půdu o živiny, což podporuje růst travin. Zatravněná 
místa pak přilákají býložravce. Lišky polární by se proto daly s nadsázkou označit za 
zvířecí zemědělce.
(*www.stoplusjednicka.cz; www.abicko.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Existují lišky polární, které žijí v norách vyhloubených před desítkami let. 
## 8.2 Když se lišky polární ocitnou daleko od svého domova, začnou lovit společně 
s ledními medvědy. 
## 8.3 Lišky polární mají mimořádný sluch, díky němuž jsou schopny nalézt potravu 
i pod vrstvou sněhu. 
## 8.4 Lišky polární nechávají u svých nor zbytky nesežrané kořisti, aby na ně 
přilákaly živočichy, které chtějí ulovit. 
# 9 
Na každé ze dvou vynechaných míst (*****) ve výchozím textu patří jedno 
slovo. Ve které z následujících možností jsou uvedena obě tato slova v pořadí 
odpovídajícím výchozímu textu? 
(Po doplnění slova musí být příslušný větný celek smysluplný a gramaticky správný.)
- [A] proto – sice
- [B] 
přesto – sice
- [C] proto – tudíž
- [D] přesto – tudíž
# 5 / 11
Veřejně nepřístupná informace podle § 60b odst. 3 a § 80b školského zákona
# 10 
Ve které z následujících možností jsou významové vztahy mezi slovy 
nejpodobnější vztahům mezi slovy EVROPA – SVĚTADÍL – AMERIKA?
(Posuzovaná slova se nacházejí v první větě výchozího textu. Správná je pouze 
možnost, v níž pořadí slov odpovídá pořadí *Evropa – světadíl – Amerika*.)
- [A] dřevo – kov – materiál
- [B] 
záhon – květina – zemina
- [C] gauč – nábytek – prádelník
- [D] chodník – křižovatka – semafor
# 11 
Které z následujících tvrzení o slovech podtržených ve výchozím textu je 
pravdivé?
- [A] Slovo *teplota* je v textu užito ve významu *mírná horečka*.
- [B] 
Slovo *kus* je v textu užito ve významu *odlomená, uříznutá část celku*.
- [C] Slovo *dovést* je v textu užito ve významu *být něčeho schopen*.
- [D] Slovo *docházet* je v textu užito ve významu *postupně ubývat, ztrácet se.*
# 12 
 Tvrzení: Zájmeno *jimž* ve výchozím textu odkazuje k podstatnému jménu , 
zájmenem *ji* je ve výchozím textu zastupováno podstatné jméno . 
 
 Která dvě podstatná jména je nutné doplnit na vynechaná místa () ve výše 
uvedeném tvrzení, aby toto tvrzení bylo pravdivé? 
(Posuzovaná zájmena jsou ve výchozím textu vyznačena tučně.) 
- [A] prostředí – srst
- [B] 
prostředí – liška
- [C] podmínka – srst
- [D] podmínka – liška
# 13 
Která z následujících vět je zapsána pravopisně správně?
- [A] Pohádku o mazaném sluhovi jsem si okamžitě oblíbil.
- [B] 
Pohádku o mazaném sluhovi jsem si okamžitě oblíbyl.
- [C] Pohádku o mazaném sluhovy jsem si okamžitě oblíbil.
- [D]  Pohádku o mazaném sluhovy jsem si okamžitě oblíbyl.
# 14 
Vypište z každé z následujících vět (14.1 a 14.2) základní skladební dvojici.
(Základní skladební dvojice musí být zapsány pravopisně správně.)
## 14.1 Zabezpečení celého areálu budou zítra důsledně kontrolovat pověření technici.
## 14.2 Vystavené zboží a nápisy upozorňující na slevy zaujaly snad všechny kolemjdoucí.
# 6 / 11
Veřejně nepřístupná informace podle § 60b odst. 3 a § 80b školského zákona
# 15 
Uspořádejte jednotlivé části textu (A–F) tak, aby na sebe navazovaly.
- [A] Malý Vilém Veselka jeho historku poslouchal se zatajeným dechem. V noci se 
pak vzbudil celý vyděšený a uplakaný. Ve snu se totiž pomalu propadal do 
močálu zahaleného mlhou, nad nímž zářily obrovité bílé oči netvora.
- [B] „To mají na svědomí obyčejní zloději,“ rozesmála se paní Veselková, „Mokřadští 
si navzájem ukradnou, co můžou. Je jednodušší hodit všechno na Ikaboga než 
připustit, že ti soused něco ukradl. Ničeho se neboj a klidně spi.“
- [C] Vilémova maminka zaslechla pláč, a tak hned spěchala za svým synkem. 
„Žádný Ikabog není, Vilíku,“ konejšila ho a kolébala ho na klíně, „je to jen taková 
povídačka.“
- [D] Jednou večer, když k Veselkům přišli na večeři Hrdličkovi, začal pan Hrdlička 
vyprávět o Ikabogovi. Tahle příšera údajně dokáže napodobit lidský hlas, chrlí 
oheň a plive jed. Už spousty let Mokřadským škodí, a prý dokonce pojídá děti.
- [E] „To je sice pravda, ale ne proto, že by je kradla nějaká příšera. Jsou to prostinká 
stvoření, a tak se snadno zaběhnou.“ „Ale pan Hrdlička taky povídal,“ pokračoval 
Vilém, „že v noci jsou za okny slyšet hlasy a ráno jsou pryč slepice!“
- [F] „Ale pan Hrdlička říkal, že se v okolí Mokřadů ztrácejí ov-ovce,“ škytal Vilém.
(*J. K. Rowlingová, Ikabog, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
VÝCHOZÍ TEXT K ÚLOZE 16
===

Když jsme zjistili, že všichni chlapci jsou živí, oddechli jsme si. 
# 16 
Napište smysluplnou větu o čtyřech slovech, v níž výraz ŽIVÍ bude jednoznačně 
jiným slovním druhem než ve výchozím textu.
Vzniklá věta musí obsahovat tvar *živí*, musí být gramaticky i pravopisně správná 
a musí obsahovat přísudek. Výraz *živí* nesmí být použit jako vlastní jméno.
# 7 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOZE 17
===

TEXT 1
ztřeštěnec
vztekloun
sochař
naháč
zbabělec
chuďas
lenoch
hezoun
hubeňour
skladatel
hlupák
obhájce
TEXT 2
Podstatné jméno typu A (např. *mladík*) je odvozeno od přídavného jména a označuje 
osobu podle její typické vlastnosti – slovo *mladík* je odvozeno od slova *mladý* a označuje 
*mladého člověka*.
Podstatné jméno typu B (např. *holič*) je odvozeno od jiného slovního druhu než 
přídavného jména – slovo *holič* je odvozeno od slova *holit* a označuje *člověka, který* 
*někoho holí*.
# 17 
Vypište z TEXTU 1 tři podstatná jména typu B.
Úlohu řešte na základě definic uvedených v TEXTU 2. 
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
VÝCHOZÍ TEXT K ÚLOZE 18
===

Kateřina a její bývalé spolužačky se rozhodovaly, kam pojedou na obvyklou společnou 
dovolenou. Protože loni odjely na týden k moři, domluvily se, že letos zvolý pobyt na 
horách. Poslední srpnový víkend se tedy vydaly na cestu do Vysokých Tater. 
Tatry jsou sice ve srovnání s Alpami poměrně malé, pro turistiku je to však vhodné 
pohoří. Dívky nachodily mnoho kilometrů: procházely horskými průsmiky a stoupaly 
na vrcholy hor. Na náročné horské túry ovšem nelze chodit každý den, kamarádky tedy 
do svého nabitého programu zařadily i návštěvu nejznámějšího slovenského jezera. Na 
břehu Štrbského plesa si vypůjčily člun a během plavby obdivovaly krásy nedotčenné 
tatranské přírody. 
Na závěr si kromně toho všeho ještě dopřály dvoudenní odpočinek v blízkých lázních. 
Objednané masáže ulevily jejich unaveným svalům. Dovolená se opravdu vydařila!
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ. 
Podtržené výrazy jsou zapsány správně.
Ohebná slova zapište bezchybně ve stejném tvaru, ve kterém jsou užita v textu. Za 
chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.
# 8 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 19–23
===

TEXT 1
(1) Stařík a dívka vešli na dvůr. Pod oknem stavení se v šeru rýsovala postava jakéhosi 
mohutného tvora, který v tlapách svíral kýtu a soustředěně ji ohlodával. Starý muž 
přistoupil blíž a zvolal: „Jorku Byrnisone, můžeme si promluvit?“
(2) Medvěd pustil kýtu na zem a po všech čtyřech vyrazil ke dvojici. Pak se nečekaně 
vztyčil v celé své velikosti – měřil snad přes tři metry – a zaburácel: „Co chcete? Kdo jste?“ 
Jeho hluboký hlas jako by otřásal zemí.
„Já jsem Farder Coram a tahle dívka je Lyra. Chceme ti nabídnout práci,“ řekl muž.
„Já práci mám. Spravuju porouchané stroje a zvedám těžké věci,“ odpověděl staříkovi 
Jorek. Zvědavost mu ale nedala: „O co teda jde?“
„Míříme na sever,“ vysvětlil Farder, „chceme najít místo, kde jsou drženy unesené děti. 
Musíme je osvobodit ze zajetí a přivést zpátky. Hodila by se nám tvá pomoc.“
„Vím, co je to za lidi, kteří to mají na svědomí,“ pokýval hlavou medvěd, „předevčírem 
byli ve městě a odvezli další děcka.“ Pak se zeptal: „A jak platíte?“
„Jestli žádáš zlato, dostaneš ho, Jorku,“ nabídl Farder.
„To je mi k ničemu,“ zavrčel medvěd.
(3) „Odpusť, že se ptám,“ vyzvídal Farder, „ale co tě zde drží? Mohl bys přece vést 
svobodný život na pláních nebo bojovat za dobrou věc. To je úkol hodný medvěda!“
Lyře se ve tváři zračilo zděšení. Obávala se, že tato poněkud drzá poznámka by zvíře 
mohla rozdráždit k nepříčetnosti, a tak nechápala, kde stařík bere odvahu říct ji nahlas. 
„Trčím tady proto, že mi sebrali brnění,“ povzdechl si smutně Jorek, „bez něj nemůžu 
válčit. Moje cena je tedy taková: přidám se k vám, jestliže najdete moji zbroj.“
(*P. Pullman, Zlatý kompas, upraveno*)
TEXT 2
Neslabičné předložky mívají v některých případech pro snazší výslovnost slabičnou 
podobu. Třeba ve spojení Z KOLA použijeme neslabičnou předložku Z, ale ve spojení ZE 
STRANY použijeme její slabičnou podobu.
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 Nečekaný pohyb třímetrového medvěda měl za následek otřesy půdy. 
## 19.2 Jorek dal najevo, že pokud bude splněna určitá podmínka, připojí se 
k Farderovi a Lyře. 
## 19.3 Lyra se Jorka začala bát, když si uvědomila, že ho Farder svou přidrzlou 
poznámkou rozčílil. 
## 19.4 Na rozdíl od Fardera znal medvěd jak únosce dětí, tak přesnou polohu místa, 
kde se unesené děti nacházejí. 
# 20 
Vypište ze třetí části TEXTU 1 tři podstatná jména rodu ženského, která se 
skloňují podle vzoru PÍSEŇ.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání. 
# 9 / 11
Veřejně nepřístupná informace podle § 60b odst. 3 a § 80b školského zákona
# 21 
Tvrzení: Na dvoře se nacházeli dívka Lyra, *****.
 
Kterou z následujících možností je nutné doplnit na vynechané místo (*****) ve 
výše uvedeném tvrzení, aby toto tvrzení odpovídalo TEXTU 1?
- [A] stařík Farder a medvěd Jorek
- [B] 
stařík, Farder a medvěd Jorek
- [C] stařík Farder, medvěd a Jorek
- [D] stařík, Farder, medvěd a Jorek
# 22 
Které z následujících tvrzení o dvou úsecích podtržených v TEXTU 1 je pravdivé?
(Úlohu řešte na základě informací uvedených v TEXTU 2.)
- [A] V každém z těchto úseků se vyskytuje slabičná podoba neslabičné předložky.
- [B] 
V žádném z těchto úseků se nevyskytuje slabičná podoba neslabičné předložky.
- [C] Slabičná podoba neslabičné předložky se vyskytuje pouze v úseku z první části 
textu.
- [D] Slabičná podoba neslabičné předložky se vyskytuje pouze v úseku z druhé části 
textu.
# 23 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou v TEXTU 1 vyznačena tučně.)
 
A 
N
## 23.1 Slovo *drobného* by v TEXTU 1 mělo opačný význam, než má v textu slovo 
*mohutného*. 
## 23.2 Slovo *vysoký* by v TEXTU 1 mělo opačný význam, než má v textu slovo 
*hluboký*. 
## 23.3 Slovo *ženatý* by v TEXTU 1 mělo opačný význam, než má v textu slovo 
*svobodný*. 
## 23.4 Slovo *zlý* by v TEXTU 1 mělo opačný význam, než má v textu slovo *hodný*. 
# 24 
Která z následujících vět NENÍ zapsána pravopisně správně?
- [A] Za plotem ležela hromada svinutých drátů.
- [B] 
Zubař mu musí vytrhnout ten vyklající se zub. 
- [C] Po včerejším vydatném lijáku hrozí sesuvy půdy.
- [D] Sestřenice si na trhu koupila stříbrné visací náušnice.
# 10 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 25–27
===

Když se před hokejovým fanouškem zmíníte o podvodním hokeji, nejspíš na vás bude 
koukat *****. K údivu ovšem není důvod – tento sport skutečně existuje, a dokonce 
začíná být populární po celém světě. 
Podvodní hokej se hraje v bazénu o délce 25 metrů, šířce 15 metrů a hloubce 
minimálně 2 metry. Při utkání spolu soupeří dva šestičlenné týmy, dodržování pravidel 
hlídají jeden rozhodčí na okraji bazénu a dva přímo ve vodě. Utkání je vždy rozděleno na 
dva poločasy: čistý čas každého z nich je 15 minut. Cílem hráčů je dostat pomocí malé 
hokejky puk do soupeřovy branky umístěnou na dně bazénu. Vyhrává tým, který dá více 
gólů. Puk používaný při podvodním hokeji je zpravidla olověný, díky tomu nevyplouvá 
na hladinu. Jeho povrch je potažený gumou, která pomáhá hladšímu skluzu po dně 
bazénu.
Podvodní hokej vypadá na první pohled jednoduše, to je ovšem jen zdání. U hladiny 
hráč dýchá pomocí šnorchlu, k jakémukoli posouvání puku se ale musí potopit. Hráči 
proto musí umět šetřit vzduchem i pohybem. Jelikož jde o týmový sport, ponory 
spoluhráčů by měly být sladěné. Netypické prostředí bazénu navíc ztěžuje orientaci 
i komunikaci, taktiku je tedy nutné mít naplánovanou dopředu.
(*www.czechfi nswimming.cz; www.redbull.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Čistý čas jednoho utkání v podvodním hokeji je půl hodiny. 
## 25.2 Během jednoho utkání v podvodním hokeji se v bazénu pohybuje celkem 
dvanáct osob. 
## 25.3 Guma, kterou je potažen puk používaný při podvodním hokeji, usnadňuje 
klouzavý pohyb puku po dně bazénu. 
## 25.4 Při utkání v podvodním hokeji má každý tým k dispozici jeden šnorchl, který 
si během hry spoluhráči mezi sebou půjčují. 
# 26 
Která z následujících možností je součástí ustáleného slovního spojení 
vystihujícího situaci ve výchozím textu, a patří tedy na vynechané místo (*****) 
v textu?
- [A] jako černá ovce
- [B] 
jako plachá srna
- [C] jako vyoraná myš
- [D] jako slabá moucha
# 27 
Ve které z následujících možností je uvedena vhodná náhrada za chybně užitý 
tvar slova?
(Posuzované tvary jsou ve výchozím textu vyznačeny tučně.)
- [A] místo *dodržování* má být *dodržováním*
- [B] 
místo *umístěnou* má být *umístěné*
- [C] místo *posouvání* má být *posouváním*
- [D] místo *naplánovanou* má být *naplánované* 
# 11 / 11
Veřejně nepřístupná informace podle § 60b odst. 3 a § 80b školského zákona
## 28.1  
## 28.2 
 
 
�
��
�
�
## 28.3   
## 28.4 
 
 
 
 
 
 
 
�
 
Vysvětlivky:��
Na obrázku jsou čtyři domy.�
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
- [A] 
Celkový počet domů se sedlovou střechou je lichý. Patrových domů je méně než 
přízemních. Většina všech domů je mezi stromy. 
- [B] 
Celkový počet patrových domů je sudý. Na kopci se nachází více než jeden dům 
s plochou střechou. Většina všech domů je přízemních.  
- [C] 
Celkový počet domů je lichý. Většina všech domů je patrových. Na kopci je méně 
domů se sedlovou střechou než domů s plochou střechou.  
- [D] 
Na kopci je více přízemních domů než patrových. Mezi stromy je lichý počet domů se 
sedlovou střechou. Celkový počet domů s plochou střechou je sudý. 
- [E] 
Mezi stromy se nachází více než jeden dům se sedlovou střechou. Celkový počet 
přízemních domů je sudý. Na kopci se nachází méně domů než mezi stromy. 
- [F] 
Domů s plochou střechou je méně než domů se sedlovou střechou. Na kopci je více 
přízemních domů než mezi stromy. Celkový počet domů mezi stromy je lichý.
Mezi stromy jsou dva domy 
se sedlovou střechou: ten 
blíž cestě je přízemní, ten 
druhý je patrový.
Na kopci jsou dva domy 
s plochou střechou: ten 
blíž stromům je přízemní, 
ten druhý je patrový.
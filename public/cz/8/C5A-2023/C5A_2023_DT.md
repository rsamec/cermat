
VÝCHOZÍ TEXT K ÚLOHÁM 1–3
===

Hloupé holky netopýry
mají často za upíry
a hraběte Drákulu
za hodného bambulu.
Ale to se strašně pletou!
Tamhleten stín za roletou,
to je upír Drákula!
Jak to žádá tradice –
navoněný levandulí
už se chystá za Vendulí
Novákovou z 3. C.
Nakroutí si zplihlé kníry,
vyděsí dva netopýry
a pak nechá za vraty
hrad i celé Karpaty.
Letí v plášti mezi mraky,
cení zuby – upířáky
a ve svitu měsíce
navoněný levandulí
skočí oknem za Vendulí
Novákovou z 3. C.
Jenže neví Drákula,
jak chytrá je Vendula!
Ta, než vleze pod deku,
schroupá kilo česneku. 
Ví, že platí na upíry
jen česnek či prošlé sýry,
že ta vůně (pardon, smrad)
zažene je do Karpat.
Proto jezte česnek denně,
ať Drákula zaručeně
ze své hradní světnice
navoněný levandulí
nevrátí se za Vendulí
Novákovou z 3. C.
(*P. Šrut, Hrabě Drákula a Nováková z 3. C, upraveno*)
# 1 
Které z následujících tvrzení odpovídá výchozímu textu?
- [A] Vendula Nováková si je vědoma toho, že upíry zapudí kromě česneku i prošlé 
sýry. 
- [B] 
Před setkáním s hrabětem Drákulou považovala Vendula Nováková upíry za 
dobráky. 
- [C] Na noční výpravu za Vendulou Novákovou se hrabě Drákula vydal v doprovodu 
dvou netopýrů.
- [D] Hrabě Drákula se vždy za úplňku navoní levandulí, aby svým zápachem 
nevaroval vyhlédnutou oběť.
# 2 
Které z následujících tvrzení o slovech tučně vyznačených ve výchozím textu je 
pravdivé?
- [A] Jde o slova příbuzná s totožným významem: slovo *upír* v textu označuje totéž co 
slovo *upířák*. 
- [B]  Jde o slova příbuzná s různým významem: slovo *upír* v textu označuje něco 
jiného než slovo *upířák*.
- [C] Tato slova nejsou příbuzná, mají však totožný význam: slovo *upír* v textu 
označuje totéž co slovo *upířák*.
- [D] Tato slova nejsou příbuzná, zároveň mají i různý význam: slovo *upír* v textu 
označuje něco jiného než slovo *upířák*.
# 3 
Která z následujících možností nejlépe vystihuje výchozí text?
- [A] Tento text, jehož cílem je zejména pobavit čtenáře, je próza.
- [B] 
Tento text, jehož cílem je zejména pobavit čtenáře, je poezie.
- [C] Jde o prózu, která nikoho nepobaví, ale naopak každého čtenáře vystraší.
- [D] Jde o poezii, která nikoho nepobaví, ale naopak každého čtenáře vystraší.

VÝCHOZÍ TEXT K ÚLOZE 4
===

Petr se Janě před celou třídou posmíval, že má nemoderní mobil a nosí hnusné oblečení, 
a pak se divil, když mu řekla, že se chová jako blbec. Zkrátka *****.
# 4 
Která z následujících možností obsahuje ustálené slovní spojení vystihující 
situaci ve výchozím textu, a patří tedy na vynechané místo (*****) v textu?
- [A] na děravý pytel nová záplata
- [B] 
na hrubý pytel hrubá záplata
- [C] na hrubý pytel jemná záplata
- [D] na děravý pytel děravá záplata
# 5 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 5.1 Spoluviníka toho zločinného spiknutí zřejmě nikdo neodhalí. 
## 5.2 Vjezd do areálu výstaviště se nachází hned za kameným mostem. 
## 5.3 V tomto patře jsou kanceláře s výhledem do ulice a nezbitné zázemí. 
## 5.4 Své úspory vynaložil na vybudování záchranné stanice pro zvířata v nouzi. 
# 6 
Přiřaďte k jednotlivým souvětím (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Jeho bývalí spolužáci, který pozval na oslavu, dorazej až za hodinu. 
## 6.2 Měli byste přijet k nám na chalupu, s rodičema se na vás moc těšíme. 
## 6.3 Žádný vozidlo se k nim nedostalo, cesta totiž byla v obouch směrech zavřená. 
- [A] V nespisovném tvaru je užito pouze první podtržené slovo.
- [B] V nespisovném tvaru je užito pouze třetí podtržené slovo.
- [C] V nespisovném tvaru jsou užita celkem dvě podtržená slova, a to první a druhé.
- [D] V nespisovném tvaru jsou užita celkem dvě podtržená slova, a to první a třetí.
- [E] 
V nespisovném tvaru jsou užita celkem dvě podtržená slova, a to druhé a třetí.
# 7 
Vypište z každé z následujících vět (7.1 a 7.2) základní skladební dvojici.
(Základní skladební dvojice musí být zapsány pravopisně správně.)
## 7.1 Mezi zdánlivě obyčejnými předměty se při troše štěstí objeví i vzácné kousky.
## 7.2 Loňské silné deště a s nimi související záplavy zničily většinu zemědělské úrody.

VÝCHOZÍ TEXT K ÚLOHÁM 8–12
===

Vážky patří k nejnápadnějším zástupcům hmyzu v okolí vod nejen kvůli své velikosti, 
ale především kvůli své křehké kráse. Na Zemi se objevily v závěrečné fázi prvohor, a to 
zhruba před 300 miliony let. Jako jedni z prvních živočichů opustily vodní prostředí, 
dodnes jsou však na něm závislé – voda je pro jejich vývoj nepostradatelná.
Dospělé vážky jsou krásně zbarvené, mají štíhlé protáhlé tělo a dva páry křídel 
(největší rozpětí křídel je kolem 19 cm). Jejich schopnosti je řadí k nejdokonalejším 
letcům z hmyzí říše. Umí letět kolmo nahoru i dolů a na krátkou vzdálenost dovedou 
vyvinout rychlost větší, než kdy během závodů zvládl nejrychlejší muž světa Usain Bolt.
Vážky mají dvě velké složené oči (složené oko je tvořeno tisíci maličkých oček), 
pomocí nichž si jako mozaiku skládají obraz toho, co vidí. Zrak je pro ně důležitým 
smyslem: nevidí sice příliš ostře, zato mají velké zorné pole a ve své blízkosti ZACHYTÍ 
sebemenší pohyb. Jsou to predátoři, tedy živočichové živící se dravým způsobem: 
kořist, jíž je v případě dospělých vážek létající hmyz, uloví a sežerou. Vážky nelítostně 
pronásledují svou oběť, zpravidla ji dostihnou za pár sekund. Polapený hmyz poté 
nohama přitáhnou rovnou ke kusadlům.
Vážkám se kdysi dávaly různé přezdívky – třeba Evropané je nazývali ďáblovými 
létajícími jehlami a strašili jimi zlobivé děti. Asie naopak ve vážkách vždy viděla symbol 
krásy, štěstí a odvahy. Například ve Vietnamu je vážka tradičně spojována s úspěchem 
a její dokonale vyvážené modely si mohou turisté zakoupit v mnoha zdejších obchodech 
se suvenýry.
(*www.national-geographic.cz; www.abicko.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Maximální délka jednoho křídla dospělé vážky je 19 cm. 
## 8.2 Závěrečná fáze prvohor trvala na Zemi přibližně 300 milionů let. 
## 8.3 Predátoři jsou živočichové, kteří se živí výhradně lovem létajícího hmyzu. 
## 8.4 Ve Vietnamu se vážky tradičně loví za účelem jejich prodeje v obchodech. 
# 9 
Které z následujících tvrzení je pravdivé?
(Tvar *zachytí* je ve výchozím textu zapsán velkými písmeny.)
- [A] Tvar *zachytí* je jak ve výchozím textu, tak v jakémkoli jiném textu vždy tvarem 
množného čísla.
- [B] 
Tvar *zachytí* je jak ve výchozím textu, tak v jakémkoli jiném textu vždy tvarem 
jednotného čísla.
- [C] Tvar *zachytí* je ve výchozím textu tvarem jednotného čísla, ale v jiném textu může 
být tvarem množného čísla.
- [D] Tvar *zachytí* je ve výchozím textu tvarem množného čísla, ale v jiném textu může 
být tvarem jednotného čísla.
# 10 
Které z následujících tvrzení je pravdivé?
(Posuzovaná slova jsou ve výchozím textu podtržena.)
- [A] Slovo *krokem* by ve výchozím textu mělo opačný význam, než má v textu slovo 
*během*.
- [B] 
Slovo *nedoženou* by ve výchozím textu mělo opačný význam, než má v textu slovo 
*dostihnou*.
- [C] Slovo *křivou* by ve výchozím textu mělo opačný význam, než má v textu slovo 
*rovnou*.
- [D] Slovo *nebojácnosti* by ve výchozím textu mělo opačný význam, než má v textu 
slovo *odvahy*.
# 11 
Které z následujících tvrzení o zájmenech tučně vyznačených ve výchozím textu 
je pravdivé? 
- [A] Podstatné jméno *vážka* je zastupováno pouze zájmenem *je*.
- [B] 
Podstatné jméno *vážka* je zastupováno pouze zájmenem *nichž*.
- [C] Podstatné jméno *vážka* je zastupováno jak zájmenem *nichž*, tak zájmenem *je*.
- [D] Podstatné jméno *vážka* není zastupováno ani zájmenem *nichž*, ani zájmenem *je*.
# 12 
Ve které z následujících možností je významový vztah mezi slovy nejpodobnější 
vztahu mezi slovy ZRAK – SMYSL?
(Slova *zrak* a *smysl* posuzujte ve významu, který mají v úseku *zrak je pro ně důležitým* 
*smyslem*. Správná je pouze možnost, v níž pořadí slov odpovídá pořadí *zrak* – *smysl*.)
- [A] žár – oheň
- [B] 
stopky – čas
- [C] voda – kapalina
- [D] závaží – hmotnost
# 13 
Která z následujících vět je zapsána pravopisně správně?
- [A] Výměnou zámku na dveřích se chránila proti zlodějům.
- [B] 
Výměnnou zámku na dveřích se chránila proti zlodějům.
- [C]  Výmněnou zámku na dveřích se chránila proti zlodějům.
- [D] Výmněnnou zámku na dveřích se chránila proti zlodějům.
VÝCHOZÍ TEXT K ÚLOZE 14
===

V takové situaci musíme stát při sobě.
# 14 
Napište smysluplnou větu o čtyřech slovech, v níž výraz STÁT bude jednoznačně 
jiným slovním druhem než ve výchozím textu.
Vzniklá věta musí obsahovat tvar *stát*, musí být gramaticky i pravopisně správná 
a musí obsahovat přísudek. Výraz *stát* nesmí být použit jako vlastní jméno.
# 15 
Uspořádejte jednotlivé části textu (A–F) tak, aby na sebe navazovaly.
- [A] „Myslel jsem, že budeš mít radost,“ podrážděně poznamenal táta a strčil 
bankovky do kapsy. „Kdo je ten doktor Fišer?“ ozval jsem se.
- [B] „Který? Ten, co bydlí tamhle?“ zeptala se máma a pohodila hlavou směrem ke 
kopci. „Ano, doktor Fišer,“ přitakal táta a dodal, „je to ovšem pouhá záloha.“
- [C] Máma přijela domů po páté. Jen co se objevila v kuchyni, vyhrkla na tátu: „Co ti 
je?“ Táta mlčky z kapsy vylovil balíček peněz a položil ho na stůl.
- [D] „Cože? Jaká záloha?“ vyjekla máma. „Na rekonstrukci tělocvičny,“ řekl táta. 
Máma ale byla nedůvěřivá: „Odkdy se platí taková suma v hotovosti?“
- [E] „Co to je?“ divila se máma a postavila tašky s nákupem na kuchyňskou linku. 
„Ohodnocení za poctivou práci,“ vysvětloval táta, „konečně mi aspoň nějaký 
zákazník zaplatil.“
- [F] „Majitel toho záhadného domu na kopci. Maminka si myslí, že je to šílenec, 
protože se s nikým nebaví. A to, že mi dal takové peníze na ruku, ji v tom jen 
utvrdilo,“ odpověděl mi táta. Máma vrhla na tátu rozzuřený pohled.
(*P. Braunová, Dům doktora Fišera, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
# 16
## 16.1 Po tréninku půjdeme do parku.
 
Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 16.2 Rozhodl jsem se, že napíšu román.
 
Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.

VÝCHOZÍ TEXTY K ÚLOZE 17
===

TEXT 1
ves
skluzavka
planeta
otužilec
věšák
náměstí
příručka
důsledek
hlupák
mýtina
knihkupectví
plavání
čistota
ložnice
kapesník
TEXT 2
Podstatná jména konkrétní označují osoby, zvířata, věci a místa (*slaboch, hmyz, stůl,* 
*pohoří* aj.).
Podstatná jména abstraktní označují např. vlastnosti, pocity, děje, stavy a vztahy 
(*trpělivost*, *smutek, stárnutí, bdělost, podmínka* aj.).
# 17 
Vypište z TEXTU 1 tři podstatná jména abstraktní.
Úlohu řešte na základě definic uvedených v TEXTU 2. 
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
VÝCHOZÍ TEXT K ÚLOZE 18
===

Jelikož je Martin už od dětství vášnivý hokejový fanoušek, tatínek mu k narozeninám 
přichystal překvapení: koupil vstupenky na mezinárodní utkání. Martin se celý měsíc 
snažil vyzvýdat, jaký dárek dostane, rodiče se ale tvářili tajemně. 
Konečně nastal ten dlouho očekávaný den. Po nástupu do tramvaje byl Martin 
přesvědčený, že jedou na obvyklou večeři do jeho oblíbené restaurace. Podezření 
začal mít až ve chvíli, kdy nevystoupili na známé zastávce, ale pokračovali do centra. 
Po příjezdu ke stadionu se Martin nevěřícně rozhlížel kolem sebe. Zástupy lidí se valily 
k hlavní bráně, čeština se tu mísila s jakýmsi cizím jazykem, kterému nerozumněl. 
Utkání bylo nesmírně napínavé a atmosféra nadchla všechny přítomné. Pomyslnou 
třešničkou na dortu byla možnost získat od hráčů autogrami. Byl to ten nejůžasnější 
narozeninový dárek.
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ. 
Podtržené výrazy jsou zapsány správně.
Slova zapište bezchybně ve stejném tvaru, ve kterém jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které 
neodpovídá zadání.

VÝCHOZÍ TEXTY K ÚLOHÁM 19–23
===

TEXT 1
(1) Chyběla hodina do půlnoci a obě děti napjatě čekaly v pokoji 213. Alžběta se 
dívala do kukátka, zatímco Freddy listoval v černé knize. Zčistajasna ho něco napadlo: 
„Hele, není zvláštní, že kniha o šifrách zmiňuje i klíče, které odemykají jakési tajemství?“
Alžbětě se vybavila podivná písmena, která pro ni zůstávala hádankou, a tak požádala 
Freddyho: „Najdi tu stránku s těmi dvěma stříbrnými písmeny. Co asi znamenají?“
„Nevím, o čem mluvíš,“ odpověděl Freddy.
(2) „Ukážu ti to,“ řekla a natáhla se pro černou knihu. Jakmile do ní nahlédla, nevěřila 
svým očím. Uprostřed stránky totiž nyní bylo KLÍ. Alžběta zbledla: „Koukni na to stříbrně 
napsané KLÍ! Včera tady bylo jenom KL a předevčírem dopoledne jsem tady viděla jen 
jedno stříbrné písmeno.“
Freddy ale zavrtěl hlavou. „Nic stříbrného tu není. Já vidím jen rok a jméno autora.“
„Možná se musíš na ta písmena dívat z určitého úhlu!“
Freddy stránku pozorně zkoumal, nakonec ale pokrčil rameny: „Pořád nic.“
(3) Najednou do pokoje dolehly kroky z chodby. Alžběta se vrátila ke kukátku. „Už jde 
Norbridge,“ špitla. Chvilku přemýšlela a pak řekla: „Počkáme deset minut a vyrazíme za 
ním do knihovny.“
„Víš, už si nejsem jistý, že ho chci špehovat,“ zaváhal Freddy.
Alžběta se ale nedala odbýt: „Máme spolu dohodu. Tak pojď!“ 
Zakrátko se ocitli v chodbě, na jejímž konci byla knihovna. Freddy zašeptal: „Vážně si 
myslím, že bychom se měli vrátit.“
„Nebuď strašpytel a důvěřuj našemu plánu. Nic jsme přece neponechali náhodě,“ řekla 
Alžběta, zastavila se přede dveřmi vedoucími do knihovny a vzala za kliku. 
(4) Vtom se ozval tichý hlas: „Půlnoc – to je tedy dost zvláštní doba na návštěvu 
knihovny!“ Alžběta leknutím málem zaječela. Přímo za ní stála Selena Hiemsová.
(*B. Guterson, Hotel Winterhouse, upraveno*)
TEXT 2
Součástí souvětí jsou různé věty, např. věty typu A nebo typu B. 
Věta typu A je smysluplnou odpovědí na otázku, kterou pokládáme pomocí příslovcí 
*odkdy, dokdy, kdy*. Příklady: *Bude ho hledat, dokud ho nenajde*. (DOKDY ho bude hledat? 
→ Dokud ho nenajde.); *Když se setmělo, šli spát.* (KDY šli spát? → Když se setmělo.)
Na větu typu B se nelze zeptat pomocí příslovcí *odkdy, dokdy, kdy*. Tato věta je totiž 
smysluplnou odpovědí na otázku, kterou pokládáme pomocí zájmen. Příklady: *Přinutil je,* 
*aby se usmířili*. (K ČEMU je přinutil? → Aby se usmířili.); *Zda Eva nakonec přijde, vůbec* 
*netušil.* (CO vůbec netušil? → Zda Eva nakonec přijde.)
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 Alžběta vypočítala, že cesta z pokoje 213 do knihovny trvá přesně deset 
minut. 
## 19.2 Na rozdíl od Alžběty znal Freddy nejen jméno autora záhadné knihy, ale 
i rok jeho narození. 
## 19.3 Freddy začal listovat v knize, aby pomocí šifer v ní obsažených vyřešil jednu 
Alžbětinu hádanku. 
## 19.4 Alespoň chvilku se Alžběta nacházela mezi dveřmi vedoucími do knihovny 
a Selenou Hiemsovou. 
# 20 
Vypište ze třetí části TEXTU 1 tři podstatná jména, která jsou v textu užita 
ve 3. pádě.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
# 21 
Tvrzení: Od doby, kdy Alžběta na určité stránce černé knihy viděla jediné stříbrné 
písmeno, do doby, kdy na téže stránce spatřila napsané KLÍ, uběhlo *****.
 
Kterou z následujících možností je nutné doplnit na vynechané místo (*****) ve 
výše uvedeném tvrzení, aby toto tvrzení odpovídalo TEXTU 1?
- [A] méně než 24 hodin
- [B] 
přesně 24 hodin
- [C] přesně 48 hodin
- [D] více než 48 hodin
# 22 
Které z následujících tvrzení je pravdivé?
(Úlohu řešte na základě informací uvedených v TEXTU 2.)
- [A] V TEXTU 1 jsou podtrženy dvě věty typu A.
- [B] 
V TEXTU 1 jsou podtrženy dvě věty typu B.
- [C] V druhé části TEXTU 1 je podtržena věta typu A, ve třetí části TEXTU 1 je 
podtržena věta typu B.
- [D] V druhé části TEXTU 1 je podtržena věta typu B, ve třetí části TEXTU 1 je 
podtržena věta typu A.
# 23 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou v TEXTU 1 vyznačena tučně.)
 
A 
N
## 23.1 Slovo *zčistajasna* má v textu význam *náhle, nenadále*. 
## 23.2 Slovo *dolehnout* má v textu význam *nepříznivě zasáhnout*. 
## 23.3 Slovo *odbýt* má v textu význam *ledabyle něco provést*. 
## 23.4 Slovo *málem* má v textu význam *skoro, téměř*. 
# 24 
Která z následujících vět NENÍ zapsána pravopisně správně?
- [A] Zajíci se schovávali za trsy trávy. 
- [B] 
Husy se pásly na hrázi mezi rybníky.
- [C] Divoké včely bzučely v kvetoucím jetely.
- [D] Vyhladovělí psi se blížili k lidským obydlím.

VÝCHOZÍ TEXT K ÚLOHÁM 25–27
===

Jako děti jste jistě trávili čas na prolézačkách a měli rádi hru na babu. V roce 2014 
propojení těchto dvou aktivit vznikl nový sport – Chase Tag. Netradiční sport vzbudil 
takový zájem, že se již o dva roky později konalo první mistrovství světa. Dnes se 
Chase Tag hraje v šesti různých variantách.
Mezi nejzajímavější patří hra Chase-Off, jejíž podstatou jsou souboje (duely). Na 
hřiště s překážkami vyšle každé ze dvou soupeřících družstev jednoho hráče: útočník se 
snaží dát honěnému babu (tj. dotknout se ho), honěný se před ním snaží utéct. Babu lze 
dát na jakoukoli část soupeřova těla, ovšem výhradně dotekem ruky. Body se přidělují 
pouze za vítězství v duelu, a to podle principu 1 vyhraný duel = 1 bod. Útočník zvítězí, 
pokud dá svému protihráči v duelu babu do 20 sekund. Když to v daném limitu nestihne, 
bod získává honěný. Po skončení duelu poražený hráč opouští hřiště a následujícího 
duelu se neúčastní, vítěz zůstává na hřišti v roli honěného. ***** Při jednom zápasu 
v Chase-Off se uskuteční celkem 16 duelů, celý zápas vyhrává družstvo s více body.
Chase Tag nabízí atraktivní podívanou plnou vzrušujících momentů. Není tedy divu, 
že videa z některých zápasů mají na YouTube až 11 milionů zhlédnutí.
(*www.idnes.cz; www.lidovky.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Při jednom zápasu v Chase-Off může jedno družstvo získat maximálně 
# 16 bodů. 
## 25.2 Mistrovství světa ve sportu zvaném Chase Tag se koná pravidelně jednou 
za dva roky. 
## 25.3 Chase Tag je divácky natolik atraktivní sport, že každý zápas zhlédne 
na YouTube kolem 11 milionů lidí. 
## 25.4 Útočník, který se v duelu hry Chase-Off do 20 sekund rukou dotkne nohy 
svého protihráče v tomto duelu, získá bod. 
# 26 
Která z následujících možností patří na vynechané místo (*****) ve výchozím 
textu?
- [A] Vítězné družstvo nechává na pozici útočníka svého hráče z předchozího duelu.
- [B] 
Poražené družstvo nechává na pozici útočníka svého hráče z předchozího duelu.
- [C] Na pozici útočníka pak nastupuje hráč z družstva, které v předchozím duelu 
zvítězilo.
- [D] Na pozici útočníka pak nastupuje hráč z družstva, které v předchozím duelu 
prohrálo.
# 27 
Ve které z následujících možností je uvedena vhodná náhrada za chybně užitý 
tvar slova?
(Posuzované tvary jsou ve výchozím textu vyznačeny tučně.)
- [A] místo *propojení* má být *propojením*
- [B] 
místo *variantách* má být *variant*
- [C] místo *nejzajímavější* má být *nejzajímavějšími*
- [D] místo *jakoukoli* má být *jakákoli*
## 28.1   
## 28.2
 
 
 
 
 
 
 
 
 
 
 
 
�
��
�
�
## 28.3   
## 28.4 
 
 
 
 
 
 
 
�
 
�
Vysvětlivky:��
Na obrázku jsou čtyři domy. 
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
- [A] 
Celkový počet domů je lichý. Patrových domů je méně než přízemních. Většina domů 
mezi stromy má sedlovou střechu.
- [B] 
Celkový počet domů s plochou střechou je lichý. Přízemních domů je méně než 
patrových. Většina všech domů je na kopci.
- [C] 
Celkový počet přízemních domů je sudý. Většina všech domů je patrových. Mezi 
stromy se nachází více než jeden dům se sedlovou střechou.
- [D] 
Na kopci se nachází více než jeden dům s plochou střechou. Celkový počet patrových 
domů je sudý. Mezi stromy se nachází méně domů než na kopci.
- [E] 
Mezi stromy je více patrových domů než přízemních. Na kopci je lichý počet domů 
s plochou střechou. Celkový počet domů se sedlovou střechou je sudý.
- [F] 
Domů se sedlovou střechou je méně než domů s plochou střechou. Mezi stromy je 
více patrových domů než na kopci. Celkový počet domů na kopci je lichý.
Mezi stromy jsou dva domy 
se sedlovou střechou: ten 
blíž cestě je přízemní, ten 
druhý je patrový.
Na kopci jsou dva domy 
s plochou střechou: ten 
blíž stromům je přízemní, 
ten druhý je patrový.
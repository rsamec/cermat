
Výchozí text K ÚLOHÁM 1–3
(1) U potoka na stráni
 
skákali dva klokani. 
 
Jeden skočil sedm metrů, 
 
a to ještě proti větru, 
 
druhý ale zakopnul, 
 
do potoka upadnul.
 
Plave klokan v potoce, 
 
vylezl až v zátoce. 
 
Když chtěl z kapsy vylít vodu,
 
nečekal tam žádnou zradu, 
 
ale sáhnul na raky, 
 
ti ho štípli do ruky.
(2) Klokan křičí: „Běžte ven,
 
kapsa není podnájem!“ 
 
RAKŮM SE VŠAK V KAPSE LÍBÍ, 
 
to bydlení nemá chyby. 
 
Teplé je a útulné 
 
pro dva raky potulné.
(3) Raci v kapse zůstali,
 
klokan skáče po poli. 
 
Tam pes dingo číhá v křoví, 
 
vyrazí po klokanovi. 
 
Psa čekala klepeta,
 
vylít jako raketa.
 
Chudák dingo – v čumáku
 
má štípance od raků.
 
Kňučí, mručí, kulhá, pláče, 
 
klokan domů v klidu skáče. 
 
Je mu zcela nebesky, 
 
už se cítí moc hezky.
(*J. Hutka, Klokan, upraveno*)
# 1 
Které z následujících tvrzení odpovídá výchozímu textu?
- [A] Jednomu klokanovi, který měl v kapse raky, se na stráni podařil skok dlouhý sedm 
metrů.
- [B] Raci se jednomu klokanovi pomstili štípnutím poté, co jim řekl, že jim neposkytne 
bydlení.
- [C] Důvodem náhlého útoku psa na jednoho klokana byli raci, kteří byli schovaní 
v klokaní kapse.
- [D] Přítomnost raků, které měl jeden klokan ve své kapse, pro něj nakonec měla 
pozitivní důsledky.
# 2 
Které z následujících tvrzení o verši zapsaném ve výchozím textu velkými 
písmeny je pravdivé?
- [A] Tento verš je jako jediný z druhé části textu osmislabičný.
- [B] Tento verš je jako jediný z druhé části textu devítislabičný.
- [C] Tento verš je osmislabičný stejně jako bezprostředně následující verš.
- [D] Tento verš je osmislabičný stejně jako bezprostředně předcházející verš.
# 3 
Ve třetí části výchozího textu je podtrženo šest slov. Mezi kterými dvěma je 
významový vztah nejpodobnější vztahu mezi slovy KŘESLO – OPĚRADLO?
(Podtržená slova posuzujte ve významu, který mají ve výchozím textu.)
- [A] rak – kapsa
- [B] dingo – pes
- [C] rak – štípanec
- [D] dingo – čumák
# 2
# 4 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 4.1 Slavnostně vyzdobený kočár táhli tři páry bílých koní. 
## 4.2 Tyto předražené kapky proti kašli mi bohužel nepomohly. 
## 4.3 Najednou se před námi objevily dvě šelmy s vyceněnými zuby. 
## 4.4 Prodavači lákali návštěvníky k výhodné koupy nových výrobků. 
# 5 
Přiřaď te k jednotlivým textům (5.1–5.3) odpovídající tvrzení (A–E).
(Každý z posuzovaných textů obsahuje celkem dva větné celky. Žádná možnost z nabídky A–E nesmí 
být přiřazena víckrát než jednou.)
Příklad: *Jirka ji přemlouval, aby s ním šla ven, ale ona se musela učit.* – Tento větný celek je souvětím, 
které se skládá ze tří vět.
## 5.1 Můj bratr pije velké množství slazených nápojů, ačkoli dobře ví, že to vůbec 
není zdravé. Maminka se proto rozhodla, že ode dneška budeme všichni pít  
jen obyčejnou vodu.
## 5.2 Předevčírem, těsně před zavírací dobou, policisté zadrželi v místním 
obchodním centru dvojici zlodějů. Oba muže ihned převezli na policejní  
stanici, aby je podrobili výslechu.
## 5.3 Nedávno jsem se dozvěděla o zajímavém kurzu, zaměřeném zejména na 
netradiční výuku angličtiny. Bez váhání jsem na něj přihlásila jak sebe, tak  
svou starší sestru i naši společnou kamarádku.
- [A] Pro tento text platí: každý z větných celků je věta jednoduchá.
- [B] Pro tento text platí: každý z větných celků je souvětí skládající se ze dvou vět.
- [C] Pro tento text platí: první větný celek je věta jednoduchá, druhý větný celek je souvětí 
skládající se ze dvou vět.
- [D] Pro tento text platí: první větný celek je souvětí, které se skládá ze dvou vět, druhý 
větný celek je věta jednoduchá.
- [E] Pro tento text platí: první větný celek je souvětí, které se skládá ze tří vět, druhý větný 
celek je souvětí, které se skládá ze dvou vět.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň NENÍ vlastním jménem.
(Slova musí být zapsána pravopisně správně.)
## 6.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem OVLÁDNOUT, skloňuje se podle vzoru SOUDCE a neobsahuje 
předponu.
## 6.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem RODIČ, skloňuje se podle vzoru HRAD a obsahuje předponu.
# 3
VÝCHOZÍ TEXTY K ÚLOHÁM 7–11
===

TEXT 1
(1) Řekne-li se o někom, že má obě ruce levé, znamená to, že je pěkný nešika. Tohle 
rčení nejspíš vymysleli praváci. Ti se zpravidla vyznačují až neuvěřitelnou nešikovností 
levé ruky. Často si proto myslí, že leváci nic kloudného nesvedou ani levou, natož pak 
pravou rukou. Jenže to je obrovský omyl: *****, žádní nemotorové to tedy nejsou.
(2) Martina Navrátilová hraje tenis levou rukou, až do svých devíti let ale při zápasech 
ruce střídala. Když se roku 1965 probojovala až na mistrovství republiky žactva, řekli jí 
zkušení tenisté, že by forhend měla hrát jen levačkou. Do týdne se to naučila. Přestože na 
tehdejším mistrovství zlato nezískala, levou rukou hrála dál. Tenkrát se také zařekla, že už 
prohrávat nebude. A svatá pravda, od té doby prohrála v žákovském tenise snad jen dva 
nebo tři zápasy. Příliš proher nezakusila ani v dospělosti.
Jako dítě střídala ruce i při jiných činnostech, třeba při kreslení. Na základní škole naše 
budoucí tenisová hvězda zprvu psala levou, jenže si pokaždé rozmazala napsané řádky. 
„Zkus to pravou!“ napadlo její rodiče. Od té doby při psaní používá pravačku.
(3) Jeden by řekl, že dívenka, z níž se později stala slavná tenistka, v tělocviku jistě 
všechny převálcovala. Zkrátka že měla nad ostatními navrch. Jednou ale Martina 
přinesla domů poznámku: „Neumí kotoul!“ Otci to vysvětlila dost stručně: „Madam mě 
dnes vyvolala z řady, řekla ‚Udělej kotoul!‘ a já na ni zůstala civět.“ Děti z Řevnic říkaly 
mezi sebou učitelce tělocviku madam, protože do tělocvičny chodila zásadně v kožichu, 
který při vyučování nesvlékala, a ve střevíčkách. 
„A proč jsi na ni civěla?“ 
„Já nevím, co je to kotoul,“ odpověděla popravdě Martina.
„Víš ty co? Udělej kotrmelec.“ 
Martina udělala kotrmelec. V pokoji na zemi. Bezvadně. 
„Tak tohle je kotoul. Vy tomu spíš říkáte kotrmelec,“ řekl otec. Pak vzal žákovskou a pod 
poznámku od učitelky tělesné výchovy dopsal: „Tak jí ho ukažte.“ 
Madam na to neodepsala a kotoul Martině rovněž neukázala.
Vysvětlivka: *forhend* – typ tenisového úderu 
(*V. Škutina, Martina: z Řevnic na wimbledonský dvůr, upraveno*)
TEXT 2
Příslovečná spřežka je příslovce, které vzniklo spojením předložky s jiným existujícím 
tvarem současného slova (např. s tvarem podstatného jména, zájmena či číslovky). 
Příslovečné spřežky jsou např. slova *nahoru* (na + horu) či *předtím* (před + tím).
# 7 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 7.1 Martina Navrátilová začala hrát tenis dřív než v den svých devátých narozenin.  
## 7.2 Od roku 1965 do ukončení své tenisové kariéry prohrála Martina Navrátilová 
maximálně tři tenisové zápasy. 
## 7.3 Martinina učitelka tělesné výchovy chodila do tělocvičny v kožichu a ve 
střevíčkách, protože chtěla, aby ji žáci oslovovali „madam“. 
## 7.4 Z Martiny Navrátilové se stala slavná tenistka, ačkoli po celou školní 
docházku neuměla udělat jednoduchý cvik zvaný kotoul či kotrmelec. 
# 8 
Vypište z druhé části TEXTU 1 tři měkká přídavná jména.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
# 4
# 9 
Která z následujících možností nejspíše patří na vynechané místo (*****) 
v TEXTU 1?
- [A] naprostá většina leváků má totiž pravou ruku dost nešikovnou
- [B] naprostá většina praváků má totiž levou ruku dost nešikovnou
- [C] naprostá většina leváků má totiž pravou ruku skoro tak šikovnou jako levou
- [D] naprostá většina praváků má totiž levou ruku skoro tak šikovnou jako pravou
# 10 
Ve které z následujících možností je uvedena dvojice slov, jež jsou v kontextu 
TEXTU 1 antonymy?
(První slovo z každé dvojice pochází z TEXTU 1 a je v něm vyznačeno tučně.)
Příklady:
• *Má ostrou tužku*. → Slova *ostrý* a *tupý* jsou v tomto kontextu antonymy, tzn. slovo *tupý* by v této 
větě mělo opačný význam, než v ní má slovo *ostrý*.
• *Omáčka je moc ostrá*. → Slova *ostrý* a *tupý* nejsou v tomto kontextu antonymy.
- [A] pěkný – nehezký
- [B] obrovský – nehorázný
- [C] zkrátka – zdlouhavě
- [D] stručně – obsáhle
# 11 
Které z následujících tvrzení o třech slovech podtržených v TEXTU 1 je pravdivé?
(Úlohu řešte na základě definice uvedené v TEXTU 2.)
- [A] Všechna tato slova jsou příslovečné spřežky.
- [B] Příslovečné spřežky jsou celkem dvě z těchto slov, a to *pokaždé* a *později*.
- [C] Příslovečné spřežky jsou celkem dvě z těchto slov, a to *později* a *popravdě*.
- [D] Příslovečné spřežky jsou celkem dvě z těchto slov, a to *pokaždé* a *popravdě*.
VÝCHOZÍ TEXT K ÚLOZE 12
===

Věta č. 1: Dřevěné hračky šly dobře na odbyt.
Věta č. 2: Žákyně nacvičily vystoupení s barevnými švihadli.
# 12 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
# 13 
Napište smysluplný spisovný větný celek o pěti slovech, který bude obsahovat 
podstatné jméno ZAJATEC užité v 5. pádě čísla jednotného.
(Vzniklý větný celek musí být gramaticky i pravopisně správný a musí obsahovat přísudek.)
# 5
# 14 
Uspořádejte jednotlivé části textu (A–F) tak, aby na sebe navazovaly.
- [A] Ti ovšem na jeho výzvy vůbec nereagovali. Staš si uvědomil, že pospíchají 
z nějaké jemu neznámé příčiny. Začínalo se stmívat. Nela už byla z jízdy tak 
vyčerpaná, že ji Staš musel v sedle přidržovat, aby nespadla. 
- [B] Všichni se tedy usadili do sedel a vyrazili. Byly čtyři hodiny odpoledne a počasí 
bylo nádherné. Dokud jeli zelenou krajinou, vůdce vedl karavanu mírným 
krokem, jakmile však pod nohama velbloudů zaskřípal písek, všechno se rázem 
změnilo.
- [C] Když ale prudký běh neustával, Nele se začala točit hlava a měla mžitky před 
očima. Staš, který seděl v sedle za ní, proto začal volat na muže jedoucí vpředu, 
aby zpomalili.
- [D] Malá vlaková stanice, kde Staš s Nelou vystoupili, byla skoro prázdná. Po jejich 
otcích tu nebylo ani stopy. „Pánové odjeli na poušť postavit stany. Poslali 
průvodce, kteří nás za nimi dovedou,“ vysvětlil dětem Idrís a ukázal na muže 
stojící u osedlaných velbloudů. 
- [E] Ozvalo se svištění bičů a velbloudi začali uhánět jako vítr. Zpočátku tato šílená 
jízda děti bavila.
- [F] Zanedlouho nastala noc, ale stany ani ohně stále nikde. Vtom se Staš zděsil. 
Náhle totiž pochopil, že on a Nela byli uneseni.
(*H. Sienkiewicz, Pouští a pralesem, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
VÝCHOZÍ TEXT K ÚLOze 15
===

Když jsem si začal stěžovat, že se musím ve škole učit věci, které určitě nikdy nebudu 
potřebovat, babička mi řekla: „To neříkej, nikdy nevíš, co se ti jednou bude hodit. Sama to 
dobře znám. Pamatuj – *****.“
# 15 
Ve které z následujících možností je uvedeno ustálené slovní spojení, které 
vystihuje situaci ve výchozím textu, a patří tedy na vynechané místo (*****) 
v textu?
- [A] co se v mládí naučíš, ve stáří těžko už najdeš
- [B] co se v mládí naučíš, ve stáří jako když najdeš
- [C] co se v mládí naučíš, ve stáří nejspíš zapomeneš
- [D] co se v mládí naučíš, ve stáří snadno zapomeneš
# 6
VÝCHOZÍ TEXTY K ÚLOZE 16
===

TEXT 1
Haló, slyšíme se?
Mňau, protáhlo se kotě.
Hybaj do postele, už je noc.
Žbluňk – a už byla ve vodě.
Šup s tím zpátky do krabice.
Ouvej, asi jsem se přejedl.
Alou domů.
Psst, mluv tiše, ať ho nevzbudíš.
Nuže, pojďme tedy do toho.
Sláva, konečně jsem tu úlohu vyřešil.
Hej ty tam, pojď sem.
Prásk a z krbu se vyvalil oblak dýmu.
Kšá, zavolal jsem na slepice.
Hrr na ně!
Hergot, zase se nám to nepovedlo.
Cink – klíče spadly na zem.
TEXT 2
Citoslovce typu A slouží k navázání/udržení kontaktu s tím, komu je promluva určena 
(např. *ahoj*, *aha*), vyjadřují výzvu (např. *hajdy, bacha*) nebo napodobují nějaký zvuk 
(např. *bum, kykyryký*).
Hlavní funkcí citoslovcí typu B (např. *mňam*, *fuj*) je vyjádřit kladnou či zápornou emoci 
(např. radost, nadšení, spokojenost, opovržení, nechuť, zlost, bolest). Neslouží tedy 
k navázání/udržení kontaktu, nevyjadřují výzvu ani nenapodobují nějaký zvuk. 
# 16 
V TEXTU 1 jsou tučně vyznačena citoslovce. Najděte mezi nimi tři citoslovce 
typu B a napište je. 
(Úlohu řešte na základě definic uvedených v TEXTU 2. Citoslovce posuzujte ve významu, který mají 
v TEXTU 1. Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
VÝCHOZÍ TEXT K ÚLOZE 17
===

Nedávno jsem s rodiči navštívil staršího bratra, který se svou ženou už přes sedm let
hospodaří na farmě poblíž Břeclavi. Moje maminka o bratrovy říká, že je zemědělec 
tělem i duší. Má stádo koz, z jejichž mléka švagrová vyrábí vynikající výrobky, které pak 
prodává v malém rodiném obchůdku. Mezi obyvateli blízkého města je největší zájem 
o sýry s bylinkami z místní zahrádky, já mám ale nejraději kozý jogurty. 
Bratr denně vstává ve čtyři hodiny, za ta léta si prý ale na ranní budíček už zvykl. 
Nejprve své stádo podojí, občas také kozám ošetří paznehty. Když se zvířata rozběhnou 
na přilehlé pastviny, bratr uklízí chlévy. Ani potom nemá na lenošení nejmenší pomyšlení. 
Jednou musí opravit rozviklaný plot, jindy zase přivézt seno. Nezastaví se až do setmění. 
Podnikat soukromně na farmě – to rozhodně není nic pro povaleče.
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně; ohebná slova zapište ve stejném tvaru, v němž jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které neodpovídá zadání.)
# 7
Výchozí text K ÚLOHÁM 18–23
(1) Ve známé komedii *Adéla ještě nevečeřela* zločinec vypěstuje rostlinu, která při 
poslechu jedné skladby spořádá obrovského psa. Jde sice jen o výplod scenáristovy 
fantazie, nicméně některé rostliny se Adéle trochu podobají.
***** Právě proto se masožravky vybavily důmyslnými pastmi: do svých lapacích listů 
jsou schopny přivábit drobné živočichy, zvláště pak hmyz. Poté je chytí a stráví.
(2) Je zde ovšem jeden zásadní rozpor – masožravky loví hmyz, aby získaly živiny, 
zároveň ho ale potřebují k opylování svých květů. Musely tedy najít efektivní způsob, jak 
odlišit potravu od opylovače. Vědci zjistili, že za tímto účelem masožravky používají tři 
různé metody. Některé druhy například kvetou jen v období, kdy jejich pasti ještě nejsou 
funkční. Princip metody prostorové zase tkví v tom, že květy vyrůstají na dlouhých 
stoncích, zatímco lapací listy s pastmi se nacházejí mnohem níže, takže tam uvíznou 
živočichové pohybující se po zemi. Další masožravky si zase umí vypomoct dokonalým 
trikem: opylovače přitahují jinou vůní, než jakou vábí kořist.
(3) Na světě se vyskytuje zhruba 600 druhů masožravých rostlin. Masožravky se liší jak 
zbarvením či tvarem listů, tak svými rozměry. Některé jsou spíše menší (např. rosnatka 
minor má stvol dlouhý zhruba 10 cm a listy o délce maximálně 3 cm), jiné jsou velké 
jako dospělý člověk. Mezi největší druhy masožravek se řadí láčkovka rádža. Tato rostlina 
dokáže do svých pastí o velikosti lidského chodidla lapit nejen hmyz, ale dokonce 
drobné obratlovce, jako jsou myši nebo malé žáby.
Asi nejznámější masožravou rostlinou je mucholapka podivná. Okraje jejího lapacího 
listu jsou pokryty sladkým nektarem, na nějž láká hmyz. Jakmile tam hmyz přistane, 
mucholapka bleskurychle (často během půl sekundy) uzavře svůj lapací list, čímž oběti 
znemožní únik.
(*www.abicko.cz, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Vědci zjistili, že masožravé rostliny používají za účelem odlišení opylovače  
od kořisti tři různé metody. 
## 18.2 Květy masožravé rostliny, která používá prostorovou metodu, se nacházejí  
výše než pasti této masožravky. 
## 18.3 Existuje alespoň jeden druh masožravé rostliny, která je schopna chytit  
do svých pastí i některé obratlovce. 
## 18.4 Listy rosnatky minor, která patří mezi menší druhy masožravých rostlin,  
dorůstají maximálně třícentimetrové délky. 
# 19 
Na vynechané místo (*****) ve výchozím textu patří smysluplný a gramaticky 
správný větný celek. Který z následujících větných celků na toto místo patří?
- [A] Masožravé rostliny rostou v bažinách či písčitých oblastech, tedy zejména místa, 
kde je půda chudá na živiny.
- [B] Masožravé rostliny rostoucí v bažinách či písčitých oblastech, tedy zejména 
místa, kde je půda chudá na živiny.
- [C] Masožravé rostliny rostou v bažinách či písčitých oblastech, tedy zejména na 
místech, kde je půda chudá na živiny.
- [D] Masožravé rostliny rostoucí v bažinách či písčitých oblastech, tedy zejména na 
místech, kde je půda chudá na živiny.
# 8
# 20 
Informace č. 1: Mucholapka podivná je nejznámější masožravou rostlinou.
 
Informace č. 2: Mucholapka podivná často uzavře svůj lapací list během půl sekundy.
 
Které z následujících tvrzení o výše uvedených informacích je pravdivé?
- [A] Pouze informace č. 1 je ve výchozím textu předkládána jako zcela jistá.
- [B] Pouze informace č. 2 je ve výchozím textu předkládána jako zcela jistá.
- [C] Každá z těchto informací je ve výchozím textu předkládána jako zcela jistá.
- [D] Žádná z těchto informací není ve výchozím textu předkládána jako zcela jistá.
# 21 
Které z následujících tvrzení o zájmenech tučně vyznačených ve výchozím textu 
je pravdivé, vezmeme-li v potaz také smysl sdělení?
- [A] Jak zájmeno *svých*, tak zájmeno *svými* něco přivlastňují *masožravkám*.
- [B] Zájmeno *svých* něco přivlastňuje *masožravkám*, zájmeno *svými* něco přivlastňuje 
*listům*.
- [C] Zájmeno *svých* něco přivlastňuje *pastem*, zájmeno *svými* něco přivlastňuje *listům*.
- [D] Zájmeno *svých* něco přivlastňuje *pastem*, zájmeno *svými* něco přivlastňuje 
*masožravkám*.
# 22 
Rozhodněte o každém z následujících úseků výchozího textu, zda se v něm 
vyskytuje podstatné jméno užité v 6. pádě (A), nebo ne (N).
(Posuzované úseky jsou ve výchozím textu podtrženy.)
 
A 
N
## 22.1 jde sice jen o výplod scenáristovy fantazie 
## 22.2 některé druhy například kvetou jen v období 
## 22.3 tam uvíznou živočichové pohybující se po zemi 
## 22.4 na světě se vyskytuje zhruba 600 druhů masožravých rostlin 
# 23 
Vypište z druhé části výchozího textu dvě slovesa, z nichž každé obsahuje dvě 
předpony.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
# 24 
Která z následujících vět NENÍ zapsána pravopisně správně?
- [A] Raněnné zvíře se odplazilo do hustého křoví.
- [B] Mí prarodiče jezdili každý rok do vinného sklípku.
- [C] Nástěnné obrazy visely snad ve všech místnostech zámku.
- [D] Náš děda vždy se všemi jednal bez jakýchkoli postranních úmyslů.
# 9
Výchozí text k úlohám 25–27
Kdybyste sestavili pomyslnou hitparádu nejneobvyklejších jídel světa, na předních 
místech by se jistě umístil pokrm *suo-tiou*. Jeho název se překládá jako „nasát a vyhodit“. 
Hlavní složku této kulinářské rarity z Číny jsou říční kameny. Pokrm *suo-tiou*, právem 
považovaný za nejtvrdší jídlo na světě, se připravuje na jedné pánvi: oblázky se dají na 
rozpálený olej a postupně se přidává koření a zelenina. Výsledkem je pikantní omáčka, 
která se z kamenů ocucá. Poté se oblázky vyplivnou. Specialita ani není příliš drahá: 
v roce 2024 porce *suo-tiou* o hmotnosti 0,5 kg vyšla na 16 jüanů (tehdy zhruba 55 Kč).
S prapodivnými jídly se ovšem nesetkáme jen v Asii. Příkladem může být *casu marzu* – 
sýr vyráběný na Sardinii. V bochníku sýra z ovčího mléka se vytvoří díra, aby se do něj 
dostaly sýrohlodky drobné. Tyto mouchy nakladou dovnitř vajíčka: jedna samička 
jich dokáže najednou naklást až 500. Když se vylíhnuté larvy prokousávají sýrem ven, 
uvolňují ze svého trávicího traktu kyseliny. Díky tomu prý *casu marzu* chutná neskutečně 
jemně. Sýr se konzumuje i s živými larvami, takže jde o zážitek jen pro otrlé: larvy jsou 
totiž schopny vyskočit až do výšky 15 cm.
Vysvětlivka: *Sardinie* – italský ostrov ve Středozemním moři
(*www.novinky.cz; www.toprecepty.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Sýr *casu marzu* je produkt z ovčího mléka vyráběný na italském území. 
## 25.2 Jako druhá ingredience v pořadí se při přípravě *suo-tiou* na pánev přidá olej. 
## 25.3 V roce 2024 bylo možné koupit půlkilovou porci *suo-tiou* v přepočtu cca 
za 55 Kč. 
## 25.4 V jednom bochníku sýra *casu marzu* se nachází maximálně 500 vajíček
nakladených sýrohlodkami drobnými. 
# 26 
Které z následujících tvrzení o slovních tvarech podtržených ve výchozím textu 
je pravdivé?
(Příklad: Ve větě *Psal o třem lidech* má být místo chybně užitého tvaru *třem* tvar *třech*.)
- [A] Tvar *hitparádu* i tvar *složku* jsou v textu užity chybně.
- [B] Tvar *hitparádu* i tvar *složku* jsou v textu užity správně.
- [C] Tvar *hitparádu* je v textu užit správně, místo chybně užitého tvaru *složku* má být 
*složkou*.
- [D] Místo chybně užitého tvaru *hitparádu* má být *hitparádou*, tvar *složku* je v textu 
užit správně.
# 27 
Které z následujících tvrzení je pravdivé?
(Posuzovaná slovesa jsou ve výchozím textu vyznačena tučně.)
- [A] Sloveso *připravovat* je ve výchozím textu užito ve stejném významu jako ve větě 
*Svou leností se připravuje o šance na úspěch.*
- [B] Sloveso *dát* je ve výchozím textu užito ve stejném významu jako ve větě *Čerstvě* 
*nařezané květiny se co nejdřív dají do vázy s vodou.*
- [C] Sloveso *dokázat* je ve výchozím textu užito ve stejném významu jako v souvětí 
*Pokud se mu tento pokus podaří, dokáže pravdivost svého tvrzení.*
- [D] Sloveso *jít* je ve výchozím textu užito ve stejném významu jako v souvětí *Nemusíš* 
*tam chodit osobně, lístky do divadla jde sehnat i přes internet.*
# 10
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je bonboniéra. V jedné její 
krajní řadě jsou tři marcipánové bonbony: dva z nich jsou oválné (ten vlevo je 
ozdobený) a jeden je hranatý bez ozdoby. V druhé krajní řadě bonboniéry jsou 
dva čokoládové bonbony: ten hranatý je ozdobený, ten oválný je bez ozdoby. 
V prostřední řadě bonboniéry není žádný bonbon. 
## 28.1  
## 28.2
## 28.3  
## 28.4
- [A] V celé bonboniéře je sudý počet čokoládových bonbonů. Více než polovina ze všech 
bonbonů v bonboniéře je bez ozdoby. V prostřední řadě jsou celkem tři bonbony.
- [B] V každé ze tří řad bonboniéry je alespoň jeden hranatý bonbon. V celé bonboniéře 
je více čokoládových bonbonů než marcipánových. Celkový počet ozdobených 
bonbonů je sudý. 
- [C] V prostřední řadě bonboniéry je lichý počet bonbonů. V jedné z jejích krajních 
řad není žádný marcipánový bonbon. V celé bonboniéře je více než jeden hranatý 
bonbon bez ozdoby.
- [D] V každé ze tří řad bonboniéry je alespoň jeden ozdobený bonbon. V prostřední řadě 
je jeden hranatý čokoládový bonbon bez ozdoby. V celé bonboniéře je lichý počet 
marcipánových bonbonů. 
- [E] V prostřední řadě bonboniéry je sudý počet oválných bonbonů. V celé bonboniéře 
jsou dva ozdobené marcipánové bonbony. V každé z krajních řad bonboniéry je 
jeden hranatý bonbon bez ozdoby.
- [F] V celé bonboniéře je sudý počet hranatých bonbonů. Počet bonbonů v jedné krajní 
řadě bonboniéry je shodný s počtem bonbonů v její druhé krajní řadě. Ze všech 
čokoládových bonbonů v bonboniéře je pouze jeden v prostřední řadě. 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11
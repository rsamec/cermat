
VÝCHOZÍ TEXT K ÚLOHÁM 1–3
===

Obří tělo, mračný zrak, 
venku stojí sněhulák. 
KDYŽ MRÁZ PÁLÍ, VICHR DUJE, 
sněhulák se pošklebuje: 
„Dobře tak!“
Sněhuláčku, jak se máš? 
Tak zlý nejsi, jak se zdáš, 
hrozíš, dokud sníh nejihne, 
ale jaro, to ti střihne 
na rubáš!
Sněhuláčku ubohý,
nebudeš moct na nohy,
až jen slunko teple svitne,
to tě, sněhuláčku, chytne
za rohy!
Budeš pryč jak na koni,
skřivánek ti zazvoní,
mušky budou hráti tobě
a fialka na tvém hrobě
zavoní.
Vysvětlivka: *rubáš* – oděv pro zemřelé
(*Vzhledem k povaze jedné z úloh není zdroj výchozího textu uveden.*)
# 1 
Které z následujících tvrzení odpovídá výchozímu textu?
- [A] V textu se píše o někom, kdo zasadí květinu na sněhulákův hrob.
- [B] 
V textu se píše o tom, z jakých důvodů chce sněhulák navždy zmizet.
- [C] V textu se píše o tom, za jakých okolností přestane sněhulák existovat.
- [D] V textu se píše o někom, kdo je terčem sněhulákovy nelítostné pomsty.
# 2 
Které z následujících tvrzení o verši zapsa ném ve výchozím textu velkými 
písmeny je pravdivé?
- [A] Tento verš je osmislabičný a rýmuje se s veršem, který není osmislabičný.
- [B] 
Tento verš není osmislabičný a rýmuje se s veršem, který je osmislabičný.
- [C] Tento verš je osmislabičný a rýmuje se s veršem, který je také osmislabičný.
- [D] Tento verš není osmislabičný a rýmuje se s veršem, který také není osmislabičný. 
# 3 
Které z následujících tvrzení odpovídá výchozímu textu?
- [A] Jde o umělecký text, který se skládá ze dvou slok.
- [B] 
Jde o umělecký text, který se skládá ze čtyř slok.
- [C] Jde o neumělecký text, který se skládá ze dvou slok.
- [D] Jde o neumělecký text, který se skládá ze čtyř slok.
# 4 
Vypište z každé z následujících vět (4.1 a 4.2) základní skladební dvojici.
(Základní skladební dvojice musí být zapsány pravopisně správně.)
## 4.1 Velmi významnou část výroby  místní textilní firmy tvoří pestrobarevná bavlněná 
trička.
## 4.2 Uprostřed slavnostně prostřeného stolu stály broušené vázy a dvě porcelánové mísy 
na polévky.
# 5 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 5.1 Při svitu měsíce vypadal hrad ještě tajeměji než za světla. 
## 5.2 Nejcennější předměty byly vystaveny v přízemí hlavní budovy. 
## 5.3 Oba spiklenci si potřebovali říct alespoň několik slov soukromě. 
## 5.4 Plnění školních povinností samozřejmně odložil na poslední chvíli. 
# 6 
Přiřaďte k jednotlivým řadám slov (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 krok – vzor – kanál 
## 6.2 klíč – kadeřník – východ 
## 6.3 kraj – veterinář – květináč 
- [A] Pouze jedno slovo je mnohoznačné.
- [B] Celkem dvě slova jsou mnohoznačná, konkrétně první a druhé.
- [C] Celkem dvě slova jsou mnohoznačná, konkrétně první a třetí.
- [D] Celkem dvě slova jsou mnohozn ačná, konkrétně druhé a třetí.
- [E] 
Všechna tři slova jsou mnohoznačná.
VÝCHOZÍ TEXT K ÚLOZE 7
===

Spolužáci se ve společném chatu domlouvali, kdo připraví tahák na test z matematiky. 
Neuváženě jsem napsala, že místo nechutného podvádění by se radši měli učit. Tím jsem 
ale *****. Chat totiž ihned zaplavila řada rozhořčených příspěvků a záhy mě spolužáci ze 
skupiny vyhodili. 
# 7 
Ve které z následujících možností je uvedeno české ustálené slovní spojení, 
jež vystihuje situaci ve výchozím textu, a patří tedy na vynechané místo (*****) 
v textu?
- [A] hodila flintu do žita
- [B] 
strčila hlavu do písku
- [C] píchla do vosího hnízda
- [D] vychytala všechny mouchy

VÝCHOZÍ TEXT K ÚLOHÁM 8–12
===

Narval jednorohý, který žije v mořích blízko severního polárního kruhu, je jedním 
z nejpozoruhodnějších kytovců. Jeho mláďata jsou skoro černá, dospělí jedi nci mají 
šedobílou barvu. Samci narvala jsou vždy mohutnější než samice: na rozdíl od dospělé 
samice, jež váží nejvýše 1 000 kilogramů a dorůstá délky maximálně 5 metrů, dospělý 
samec váží i 1 600 kilogramů a dlouhý může být klidně 6 metrů. Narval se živí zejména 
rybami, nepohrdne ale ani měkkýši. Od lovu ho neod  radí ani souvislá ledová vrstva. 
K dýchání využívá díry v ledu, jako každý savec totiž potřebuje dýchat vzduch. Bez 
nádechu vydrží pod hladinou až 30 minut.
Narvalovi se přezdívá mořský jednorožec. Slavný roh, kvůli němuž přezdívku získal, je 
ale ve skutečnosti kel, tedy extrémně dlouhý zub vyčnívající ven z tlamy. Zatímco pravý 
horní špičák samcům zpravidla zakrní a dál neroste, jejich levý horní špičák měří přes 
2,5 metru. Pouze v ojedinělých případech mají samci narvala dva plně vyvinuté kly.
Odborníci dlouho pátrali po tom, k čemu narvalovi jeho kel slouží. Někteří vědci se 
dříve domnívali, že samci používají kel jako zbraň při boji o samici. Nedávné výzkumy 
ale prokázaly, že kel má zcela jinou funkci: funguje jako citlivé čidlo, které samcům třeba 
pomáhá zjistit teplotu vody či její hloubku a poskytuje jim také další informace nezbytné 
pro orientaci pod vodou.
Kdysi býval narval častým terčem chamtivých lovců. Někteří lidé byli totiž ochotni 
zaplatit za narvalí kel nehorázné sumy, neboť byli přesvědčeni, že má magické vlastnosti, 
např. údajně ochraňoval před jedy. V současnosti zájem o lov těchto živočichů už naštěstí 
trochu opadl.
(*www.zoomagazin.cz; www.obri-oceanu.com, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A) , nebo ne (N).
 
A 
N
## 8.1 Vědci nedávno vyvrátili, že samci narvala jednorohého mezi sebou bojují 
o samice. 
## 8.2 Existují samci narvala jednorohého, kterým ven z tlamy vyčnívají dva 
extrémně dlouhé zuby. 
## 8.3 Když narval jednorohý loví pod ledem, vyplouvá nad hladinu v pravidelných 
třicetiminutových intervalech, aby se nadechl. 
## 8.4 Každý dospělý samec narvala jednorohého je jednak o 600 kg těžší, jednak 
o 1 metr delší než dospělá samice tohoto kytovce. 
# 9 
Které z následujících tvrzení odpovídá výchozímu textu?
- [A] Informace, že kdysi narvalí kel chránil člověka před jedy, je v textu čtenářům 
předkládána jako fakt.
- [B] 
Informace, že kdysi někteří lidé věřili v magické vlastnosti narvalího klu, je v textu 
čtenářům předkládána jako fakt.
- [C] Informace, že kdysi byl narval loven častěji než v současné době, je v textu 
čtenářům předkládána jako domněnka. 
- [D] Informace, že kdysi někteří lidé ochotně zaplatili za narvalí kel hodně peněz, je 
v textu čtenářům předkládána jako domněnka.
# 10 
Která z následujících možností je gramaticky správnou větou jednoduchou, jež 
zachovává význam prvního souvětí výchozího textu?
(Čá rky neposuzujte.)
- [A] Narval jednorohý, jedním z nejpozoruhodnějších kytovců, žijící v mořích blízko 
severního polá rního kruhu.
- [B] 
Narval jednorohý, jeden z nejpozoruhodnějších kytovců, žije v mořích blízko 
severního polárního kruhu.
- [C] Narval jednorohý žijící v mořích blízko severního polárního kruhu a je jeden 
z nejpozoruhodnějších kytovců.
- [D] Narval jednorohý žije v mořích blízko severního polárního kruhu a jedním 
z nejpozoruhodnějších kytovců.
# 11 
Které z následujících tvrzení o slovech podtržených ve výchozím textu je 
pravdivé?
- [A] Slovo *narval* není významově nadřazené ani slovu *kytovec*, ani slovu *savec*.
- [B] 
Slovo *narval* není významově podřazené ani slovu *savec*, ani slovu *kytovec*.
- [C] Slovo *narval* je významově nadřazené slovu *kytovec*, nikoli však slovu *savec*.
- [D] Slovo *narval* je významově podřazené slovu *savec*, nikoli však slovu *kytovec*.
# 12 
Úsek č. 1: také další informace nezbytné pro orientaci
 
Úsek č. 2: které samcům třeba pomáhá zjistit teplotu vody
 
Které z následujících tvrzení o dvou výše uvedených úsecích výchozího textu je 
pravdivé?
A ) V každém z těchto úseků se vyskytuje pouze jedno neohebné slovo.
- [B] 
V každém z těchto úseků se vyskytují celkem dvě neohebná slova.
- [C] V úseku č. 1 se vyskytuje pouze jedno neohebné slovo, v úseku č. 2 se vyskytují 
celkem dvě neohebná slova.
- [D] V úseku č. 1 se vyskytují celkem dvě neohebná slova, v úseku č. 2 se vyskytuje 
pouze jedno neohebné slovo.
# 13 
Která z následujících vět je zapsána pravopisně správně?
- [A] Dobročiná akce podpořila chráněné dílny pro lidi se zdravotním postižením.
- [B] 
Dobročiná akce podpořila chráněnné dílny pro lidi se zdravotním postižením.
- [C] Dobročinná akce podpořila chráněné dílny pro lidi se zdravotním postižením.
- [D] Dobročinná akce podpořila chráněnné dílny pro lidi se zdravotním postižením.
# 14 
Ke každé z následujících podúloh (14.1 a 14.2) napište současné (tj. ne zastaralé)  
spisovné slovo, které odpovídá zadání a zároveň NENÍ vlastním jménem.
## 14.1 Napište přídavné jméno, které je v 1. pádě čísla jednotného tříslabičné, je příbuzné se 
slovem KVĚT a skloňuje se podle vzoru JARNÍ.
## 14.2 Napište podstatné jméno, které je v 1. pádě čísla jednotného tříslabičné, je příbuzné 
se slovem VYPRODAT a skloňuje se podle vzoru SOUDCE.
# 15 
Uspořádejte jednotlivé části textu (A–F) tak, aby na sebe navazovaly.
- [A] „Spíš ne,“ usoudil nakonec, ale jistý si nebyl. „Bezva, takže Florián,“ přikývla En, 
„to je kousek odtud, pojď.“ Kostel svatého Floriána stál na náměstíčku v nejvýše 
položené části Šibeniční hory.
- [B] „Cože?“ nechápal Jirka. „Kostel svatého Floriána, nebo svatého Pavla?“ trpělivě 
zopakovala En. „Co já vím…,“ bezradně kroutil hlavou Jirka.
- [C] Ukazovala na nízká dvířka v kostelní zdi. Byla otevřená. „Dávej bacha,“ řekla En 
a vstoupila do temné chodby.
- [D] Jirka měl v hlavě úplné prázdno. Vůbec si nepamatoval cestu, kterou ho 
Patrik nedávno vedl. Rozložil tedy mapu a po krátkém zaváhání řekl: „Kousek 
odtamtud byl kostel. Tak dvě stě metrů.“ „Florián, nebo Pavel?“ zeptala se En.
- [E] Jeho špičaté věže se rýsovaly proti temnému nebi. Ty věže znám, napadlo Jirku. 
Vlastně je zná skoro každý. „Hele, podívej,“ ozvala se En, když došli na náměstí.
- [F] „Byl u něj  hřbi tov?“ zkoušela to dál En. Hřbitov? Při představě, že by uprostřed 
noci měli jít na hřbitov, Jirku zamrazilo. Přesto zapátral v paměti. 
(*V. Matocha, Prašina, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____

VÝCHOZÍ TEXTY K ÚLOZE 16
===

TEXT 1
 1. Proč jsi ještě nenapsal babičce dopis?
 2. Pomáháš někdy rodičům s úklidem?
 3. Chtěla bys párek s hořčicí, nebo spíš s kečupem?
 4. Jaký dárek k svátku dáš mamince?
 5. Slyšel jsi, o čem se ti kluci baví?
 6. Kolik stála ta krásná kytice růží?
 7. Na co si ze svého dětství pamatuješ?
 8. Jít žalovat učitelce, či raději mlčet?
 9. Kdy táta konečně přijede ze služební cesty?
10. Měl bys zítra čas vysvětlit mi, jak se sčítají zlomky?
11. Bez čeho se v životě neobejdeš?
12. Budeme si číst, anebo se dívat na film?
TEXT 2
Na některé otázky nelze odpovědět *ano*/*ne*, taková odpověď by totiž nedávala smysl. 
Na otázky zjišťovací naopak odpovědět *ano*/*ne* lze, protože taková odpověď smysl dává.
# 16 
Najděte v TEXTU 1 tři otázky zjišťovací a napište jejich čísla.
Úlohu řešte na základě informací uvedených v TEXTU 2. 
Chybějící dílčí odpověď nebo zápis jakékoli číslice či jakéhokoli slova, které 
nevyhovují zadání úlohy, jsou považovány za chybu.
VÝCHOZÍ TEXT K ÚLOZE 17
===

Minulý víkend naše rodina vyrazila na výlet. Maminka přichystala vydatnou svačinu, 
tatínek měl za úkol zajistit jízdenky na vlak. Ani dnes nevíme jistě, jestli na ně kvůli své 
roztržitosti zapoměl, nebo si jako obvykle jen popletl datum výpravy. V sobotu ráno 
ovšem sebevědomě prohlásil, že plány se mění. Chodit pěšky je přece zdraví prospěšné 
a nějakých třicet kilometrů nepochybně zvládneme levou zadní.
Po tomto prohlášení zmizelo z našich tváří veškeré nadšení. Nikdo z nás ale raději 
neprotestoval, protože se všichni obávali neůměrně dlouhého výkladu o chůzy a jejích 
výhodách. Ušli jsme sotva sto metrů, když najednou tatínek udělal prudký pohyb a zařval 
jako poraněný lev. Bolesti zad byli nejspíš opravdu silné, protože než přijela sanitka, 
rozzlobeně prohlásil: „Příště jedině autem.“
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Ohebná slova zapište bezchybně ve stejném tvaru, ve kterém jsou užita v textu. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.

VÝCHOZÍ TEXTY K ÚLOHÁM 18–22
===

TEXT 1
(1) Už jako malého chlapce mě fascinovaly záhady v chování živočichů. Třeba takoví 
chrobáci. Vytvoří z kravského hnoje kuličku a pak se ji snaží někam přemístit. Jak ji ti brouci 
dokážou uhníst tak dokonale kulatou? Proč se s tou kuličkou vůbec dělají? A kam ji valí?
(2) Jednou jsem proto lezl po zahradě za párem chrobáků, valících před sebou 
s nesmírným zaujetím kuličku hnoje. Po dlouhé době dorazili znavení brouci k malé 
hromádce kypré půdy pod živým plotem. Všiml jsem si, že na vrcholu HROMÁDKY je 
vyhloubena nějaká JAMKA. Valit kuličku do kopečka byl pro chrobáky vskutku mamutí 
úkol. Několikrát se špatně trefili nožičkou a kulička se jim skutálela dolů. Když ji konečně 
dostali nahoru, jeden z nich se rozběhl, slezl do jamky a zuřivě gestikuloval předníma 
nožkama, zatímco ten druhý s vypětím všech sil dovalil kuličku k němu. Vzápětí kulička 
i brouci zmizeli v hlubinách země.
(3) To mě dopálilo. Jak teď zjistím, co se s tou kuličkou děje? Když jsem se na to při 
obědě zeptal rodiny, zprvu se rozhostilo zaražené ticho.
„Asi se jim k něčemu hodí,“ váhavě mi za chvilku řekla maminka.
„Ať tě ani nenapadne propašovat je sem,“ zděsil se Larry, „odmítám žít v domě plném 
chrobáků a kuliček hnoje!“
„Něco takového by tvůj bratr jistě neudělal,“ upokojila ho maminka.
„Třeba se tím zahřívají,“ pronesl Leslie, „hnůj je přece úžasně teplý.“
„Výborně, toho můžeme v zimě využít při vytápění domu,“ jízlivě podotkla maminka. 
„Možná ty kuličky jedí,“ napadlo mou sestru Margo.
„Nemluv o takových věcech u oběda,“ napomenula ji maminka a zvolila jiné téma. 
Biologické znalosti mé rodiny mě opět naprosto zklamaly. 
(*G. Durrell, Ptáci, zvířata a moji příbuzní, upraveno*)
TEXT 2
Při tvoření zdrobnělin typu A dochází buď ke zkrácení samohlásky v kořeni slova 
(např. ze slova mí*sa* vznikla zdrobně lina mi*ska*), nebo k prodloužení samohlásky v kořeni 
slova (např. ze slova *kop*y*to* vznikla zdrobnělina *kop*ý*tko*). 
Při tvoření zdrobnělin typu B se žádná samohláska v kořeni slova nezkracuje ani 
neprodlužuje (např. ze slova *kočár* vznikla zdrobnělina *kočárek*).
# 18 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 U oběda bylo přítomno minimálně pět osob. 
## 18.2 Larry byl jedním z těch, kdo vyslovili svůj názor na to, k čemu chrobákům 
slouží kulička hnoje. 
## 18.3 Kulička hnoje se po celou dobu, kdy chlapec pozoroval chrobáky, 
pohybovala stále stejným směrem. 
## 18.4 Kvůli Leslieho poznámce o teplotě hnoje se maminka rozhodla začít v zimě 
vytápět dům jiným způsobem než dosud. 
# 19 
Vypište z druhé části TEXTU 1 tři měkká přídavná jména.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 20 
Které z následujících tvrzení o zdrobnělinách zapsaných v TEXTU 1 velkými 
písmeny je pravdivé?
Úlohu řešte na základě informací uvedených v TEXTU 2.
- [A] Jak *hromádka*, tak *jamka* jsou zdrobněliny typu A.
- [B] 
Jak *hromádka*, tak *jamka* jsou zdrobněliny typu B.
- [C] *Hromádka* je zdrobnělina typu A, *jamka* je zdrobnělina typu B.
- [D] *Hromádka* je zdrobnělina typu B, *jamka* je zdrobnělina typu A.
# 21 
Které z následujících tvrzení o úseku podtrženém v TEXTU 1 je pravdivé?
- [A] V tomto úseku se nevyskytuje žádné podstatné jméno užité v 2. pádě.
- [B] 
V tomto úseku se nevyskytuje žádné podstatné jméno užité ve 3. pádě.
- [C] V tomto úseku se nevyskytuje žádné podstatné jméno užité ve 4. pádě.
- [D] V tomto úseku se nevyskytuje žádné podstatné jméno užité v 7. pádě.
# 22 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slovesa jsou v TEXTU 1 vyznačena tučně.)
 
A 
N
## 22.1 Sloveso *dokázat* je v textu užito ve významu *provést důkaz, prokázat*. 
## 22.2 Sloveso *dělat se* je v textu užito ve významu *dát si práci, namáhat se*. 
## 22.3 Sloveso *dostat* je v textu užito ve významu *získat něco, nabýt něčeho*. 
## 22.4 Sloveso *rozběhnout se* je v textu užito ve významu *různými směry se od sebe* 
*vzdálit, rozprchnout se*. 
# 23 
Která z následujících vět NENÍ zapsána pravopisně správně?
- [A] Jeho odvážná myšlenka se mi okamžitě zalíbyla.
- [B] 
Na oslavu narozenin si oblékla černé splývavé šaty.
- [C] Na přípravu tohoto pokrmu se používá syrové rybí maso.
- [D] Součástí této společenské hry jsou také malé přesýpací hodiny.
VÝCHOZÍ TEXT K ÚLOZE 24
===

Hrad Karlštejn patří mezi nejslavnější české památky.
# 24 
Napište smysluplnou větu o čtyřech slovech, v níž výraz MEZI bude jiným 
slovním druhem než ve výchozím textu.
Výraz nesmí být použit jako vlastní jméno, např. *pan Mezi*. Vzniklá věta musí 
obsahovat tvar *mezi*, musí být gramaticky i pravopisně správná a musí obsahovat 
přísudek.

VÝCHOZÍ TEXT K ÚLOHÁM 25–27
===

Na světě jsou města, kde se některé problémy řeší hravou formou pomocí tzv. šťouchů. 
To jsou nenásilná postrčení, která vás motivují k lepšímu chování. ***** Jak?
Tak třeba nikdo nemá rád, když se na chodnících válejí odpadky. Jenže co s tím? 
Varovné cedule, vyšší pokuty… anebo chytrý šťouch jako v Londýně. Organizace 
Hubbub umístila do zdejších ulic průhledné odpadkové koše s dvěma přihrádkami 
označenými jmény. Tím, že jste do jedné z nich vhodili nedopalek, jste zároveň hlasovali 
pro svého oblíbeného fotbalistu – Ronalda, nebo Messiho. Vítězem se stal Ronaldo, 
daleko důležitější je ale to, že počet nedopalků na chodnících se opravdu snížil.
Londýnským šťouchem se inspirovala i další města: v Římě třeba můžete za plastovou 
láhev vyhozenou do speciálního koše získat lístky na metro, ve Stockholmu zase najdete 
hrající schody, které podporují zdravý pohyb. Je sice pravda, že šťouchy náš svět nespasí, 
rozhodně však mají své výhody: zpravidla skoro nic nestojí, jsou zábavné a život nám 
nepochybně zpříjemní.
(*www.nazory.aktualne.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Za jakoukoli láhev od nápoje vyhozenou do zvláštního koše člověk dostane 
lístek na římské metro. 
## 25.2 Princip šťouchu byl využit minimálně ve třech různých městech, z toho 
alespoň jednou k podpoře zdravého pohybu. 
## 25.3 S nápadem řešit pomocí šťouchů problémy s odpadky přišli pracovníci firmy 
Hubbub, která vyrábí průhledné odpadkové koše. 
## 25.4 Cílem londýnského šťouchu bylo zjistit, zda je mezi fanoušky fotbalisty 
Ronalda více kuřáků než mezi fanoušky fotbalisty Messiho.  
# 26 
Která z následujících možností patří na vynechané místo (*****) ve výchozím 
textu?
- [A] Jejich princip je prostý – využívají přirozené lidské záliby v hraní.
- [B] 
Jeho princip šťouchu je prostý – využívá přirozené lidské záliby v hraní.
- [C] Jejich princip je prostý – využívají přirozeného lidského strachu z trestů.
- [D] Jeho princip šťouchu je prostý – využívá přirozeného lidského strachu z trestů.
# 27 
Které z následujících tvrzení o slovech tučně vyznačených ve výchozím textu 
NENÍ pravdivé?
- [A] Pokud slovo *pomocí* nahradíme slovem *prostřednictvím*, význam textu zůstane 
zachován. 
- [B] 
Pokud slovo *zároveň* nahradíme slovem *současně*, význam textu zůstane 
zachován.
- [C] 
Pokud slovo *daleko* nahradíme slovem *mnohem*, význam textu zůstane zachován. 
- [D] Pokud slovo *rozhodně* nahradíme slovem *rázně*, význam textu zůstane zachován.
## 28.1   
## 28.2 
 
 
�
�
�
�
�
## 28.3   
## 28.4 
 
 
 
 
 
 
 
 
�
 
 
�
�
�
�
�
�
�
�
�
�
�
 
 
 
 
V kulatém akváriu je 
jedna rostlina a dva 
živočichové: jeden 
šnek a jedna rybka. 
V hranatém akváriu je 
jedna rostlina a jeden 
živočich (rybka). 
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
- [A] 
V kulatém akváriu je sudý počet rostlin. V každém z akvárií je více než jedna rybka. 
V hranatém akváriu je lichý počet živočichů. 
- [B] 
V kulatém akváriu je lichý počet živočichů. V jednom z akvárií je více než jeden šnek. 
V hranatém akváriu není stejný počet rostlin jako v kulatém.
- [C] 
Více než polovina všech rybek je v hranatém akváriu. V kulatém akváriu je méně 
rostlin než v hranatém. V jednom z akvárií je stejný počet šneků a rybek.
- [D] 
V obou akváriích dohromady je lichý počet živočichů. V kulatém akváriu je stejný 
počet rostlin jako v hranatém. V hranatém akváriu je více rybek než šneků. 
- [E] 
V obou akváriích dohromady je sudý počet rostlin. V hranatém akváriu není stejný 
počet šneků jako v kulatém. Více než polovinu všech živočichů v kulatém akváriu 
tvoří rybky. 
- [F] 
Více než polovinu všech živočichů v hranatém akváriu tvoří rybky. Alespoň 
v jednom z akvárií je lichý počet rostlin. V kulatém akváriu je stejný počet šneků jako 
v hranatém. 
Vysvětlivky: 
V obou akváriích dohromady jsou dvě rostliny a tři živočichové.
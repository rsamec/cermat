
vÝChOZí TExT K ÚLOhÁM 1–3
Kde bydlí víla?
Asi v mechu,
celou noc tančí bez oddechu,
pak věneček si odstrojí
a ustele si pod chvojí.
A co má k jídlu?
Místo kávy
do hrníčku si sbírá z trávy
třpytivé rosné krůpěje.
A ráno si je ohřeje.
A to jí stačí?
Stačí asi,
je živa jenom z vůně, krásy
a na svůj usměvavý ret
dá lupen růže, který slét.
Vysvětlivka: *citera* – hudební nástroj
A viděl jsi ji?
Jenom v šeru
a větřík tam hrál na citeru.
Myslel jsem – někdo neznámý,
a lampa ve tmě zhasla mi.
A byla hezká?
Jistě byla,
je hezká každá, když je víla.
A druhého dne jsem tam zdvih
pár kvítečků už povadlých.
(*J. Seifert, Rozhovor, upraveno*)
# 1 
Které z následujících tvrzení odpovídá výchozímu textu?
- [A] Podle někoho, kdo v textu promlouvá, je hezký vzhled pro víly typický.
- [B] Někdo, kdo v textu promlouvá, uvádí, že rty víly jsou tvořeny jen z lístků růží.
- [C] Podle někoho, kdo v textu promlouvá, se víla lidem zjeví jen tehdy, když je šero.
- [D] Někdo, kdo v textu promlouvá, si není jistý tím, zda víla sbírá do hrnku kapky rosy.
# 2 
Které z následujících tvrzení o verši podtrženém ve výchozím textu je pravdivé?
- [A] Tento osmislabičný verš se rýmuje s osmislabičným veršem z téže sloky.
- [B] Tento sedmislabičný verš se rýmuje s osmislabičným veršem z téže sloky.
- [C] Tento osmislabičný verš se nerýmuje s osmislabičným veršem z téže sloky.
- [D] Tento sedmislabičný verš se nerýmuje s osmislabičným veršem z téže sloky.
# 3 
ve které z následujících možností je významový vztah mezi slovy nejpodobnější 
vztahu mezi slovy CITErA – hrÁT, tučně vyznačenými ve výchozím textu?
(Slova *citera* a *hrát* posuzujte ve významu, který mají ve výchozím textu.)
- [A] román – psát
- [B] opera – zpívat
- [C] socha – vytesat
- [D] štětec – malovat
# 2
# 4 
rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 4.1 V těchto vyprahlých stepích kdysi žila ohromná stáda bizonů. 
## 4.2 Na naše menší nedorozumění jsme oba velmi rychle zapomněli. 
## 4.3 Z vrcholku kopce výletníci obdivovali výhled na prosluněnné údolí. 
## 4.4 Právě si ve vězení odpykává trest za vyloupení obchodu s drahokamy. 
# 5 
Přiřaďte k jednotlivým textům (5.1–5.3) odpovídající tvrzení (A–E).
(Každý z posuzovaných textů obsahuje celkem tři větné celky. Žádná možnost z nabídky A–E nesmí být 
přiřazena víckrát než jednou.)
## 5.1 Babiččiny kynuté koláče, obzvlášť ty se švestkami a mákem, naprosto 
zbožňuju. Jakmile zahlédnu švestky v obchodě, začnou se mi sbíhat sliny.  
Vím totiž přesně, na čem si co nevidět pochutnám. 
## 5.2 Budova naší školy, postavená začátkem minulého století, bude 
rekonstruována. Opravu zajišťuje pan Jelínek, majitel zdejší stavební firmy. 
Předpokládá se, že práce budou dokončeny během července. 
## 5.3 Včera jsme se s Honzou koupali v jezeře, a to navzdory deštivému počasí. 
Voda nám připadala docela teplá, a tak jsme doplavali až na ostrůvek.  
Po návratu domů, zhruba kolem osmé hodiny, jsem ale dostala horečku. 
- [A] Pro tento text platí: pouze první větný celek je souvětím.
- [B] Pro tento text platí: pouze druhý větný celek je souvětím.
- [C] Pro tento text platí: pouze třetí větný celek je souvětím.
- [D] Pro tento text platí: pouze první větný celek je větou jednoduchou.
- [E] Pro tento text platí: pouze druhý větný celek je větou jednoduchou.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň NENí vlastním jménem.
(Slova musí být zapsána pravopisně správně.)
## 6.1 Napište přídavné jméno, které je v 1. pádě čísla jednotného dvouslabičné, je příbuzné 
se slovem UCHO, skloňuje se podle vzoru JARNÍ a neobsahuje předponu.
## 6.2 Napište podstatné jméno, které je v 1. pádě čísla jednotného tříslabičné, je příbuzné 
se slovem OSAMOCENÝ, skloňuje se podle vzoru MUŽ, má pouze jeden kořen 
a neobsahuje předponu.
# 3
vÝChOZí TExTy K ÚLOhÁM 7–12
TExT 1
(1) Aru se probrala na podlaze v Síni bohů. Vzápětí spatřila své spolužáky. Vypadali, 
jako když se film zastaví uprostřed bojové scény. Byli ztuhlí v čase. Aru se postavila 
a opatrně se jich dotkla. Kůži měli teplou, na krku jim tepala krev, na těle žádné zranění. 
SAKRA, co se to stalo? pomyslela si.
Náhle se odněkud zvenčí ozval jakýsi skřípot. Znělo to jako otevírání dveří. Aru se 
rozběhla ke vchodu. To, co před Síní bohů objevila, jí vůbec nedávalo smysl. Máma 
s očima plnýma paniky měla obě nohy nad zemí, jako by zmrzla ve skoku. Kamenný slon, 
jenž stál v muzeu desítky let, zvedl chobot a znovu vydal ten skřípavý zvuk.
(2) Vystrašená Aru se pokoušela stáhnout mámu na zem a přitom křičela: „Mami, dělej 
něco! Ten slon je posedlý!“ Jenže máma se ani nepohnula.
Vtom z nitra oživlého slona zaburácel hluboký a drsný hlas: „Slyšte všichni! Jak se 
opovažujete rozsvítit lampu?“ Vzápětí slonovi cosi vylétlo z tlamy. Byl to… holub. 
„Kde je ten prastarý válečník, který rozsvítil lampu z Bháratu?“ zjišťoval pták. 
Dívka bez přemýšlení vyhrkla: „Jak to, že teď zníš jinak?“ Předtím byl holubův hlas 
temný jako bouře, teď jí ale připomínal jejího matikáře s pisklavým hlasem.
Holub nafoukl hruď: „Něco se ti nezdá na mé mluvě, lidská holko? Buď ráda, že se 
s tebou vůbec bavím. Měla bys vědět, že jsem schopný napáchat velikou zkázu! Kdekdo 
se mě bojí!“
(3) „A co je na tom dobrého?“
„Na tom je něco mocného,“ odfrkl si pták, „a když si můžu vybrat mezi dobrem a mocí, 
vždy zvolím to druhé. Ale k věci. Lampa byla rozsvícena. Rozsvítit ji zvládne jen ten, kdo 
má mimořádné schopnosti – Pánduovec. Jeho role je nyní zcela zásadní!“
Aru zvedla bradu: „Tu lampu jsem rozsvítila já.“ 
Holub dočista zkoprněl: „HERNAJS, tak to se můžeme se světem rozloučit.“
(*R. Chokshi, Aru Šah a konec času, upraveno*)
TExT 2
výraz typu A: i bez okolního textu lze určit, o který slovní druh jde, např. *domy* (je to 
vždy podstatné jméno).
výraz typu B: bez okolního textu nelze určit, o který konkrétní slovní druh jde, např. *stát* 
(může to být buď podstatné jméno, nebo sloveso).
# 7 
rozhodněte o každém z následujících tvrzení, zda jednoznačně vyplývá 
z TExTU 1 (A), nebo ne (N).
 
A 
N
## 7.1 Holub prohlásil, že v případě možnosti volby pokaždé upřednostní moc 
před dobrem. 
## 7.2 Jakmile se holub dostal z nitra slona, holubův původně pisklavý hlas nabyl 
na síle a důraznosti. 
## 7.3 Protože hrozilo, že blížící se kamenný slon zašlápne Aruinu mámu, Aru se 
snažila dostat ji na zem. 
## 7.4 Přestože holub vyhrožoval Aru, že ji postihne neštěstí, dívka se mu i nadále 
vysmívala kvůli jeho mluvě. 
# 8 
vypište z druhé části TExTU 1 tři slovesa, která jsou v textu užita v rozkazovacím 
způsobu.
(Slovesa zapište ve stejném tvaru, v němž jsou užita v TEXTU 1. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
# 4
# 9 
ve které z následujících možností je uvedena dvojice slov, jež NEjSOU 
v kontextu TExTU 1 antonymy?
(První slovo z každé dvojice pochází z TEXTU 1 a je v něm vyznačeno tučně.)
 
Příklady:
• *Má ostrou tužku*. → Slova *ostrý* a *tupý* jsou v tomto kontextu antonymy, tzn. slovo *tupý* by v této 
větě mělo opačný význam, než v ní má slovo *ostrý*.
• *Omáčka je moc ostrá*. → Slova *ostrý* a *tupý* nejsou v tomto kontextu antonymy.
- [A] tepala – nepulzovala
- [B] oživlého – nemrtvého
- [C] zvládne – nedokáže
- [D] zásadní – nepodstatná
# 10 
Které z následujících tvrzení o výrazech podtržených v TExTU 1 je pravdivé?
(Úlohu řešte na základě definic uvedených v TEXTU 2.)
- [A] Jak *zranění*, tak *otevírání* jsou výrazy typu A.
- [B] Jak *zranění*, tak *otevírání* jsou výrazy typu B.
- [C] *Zranění* je výraz typu A, *otevírání* je výraz typu B.
- [D] *Zranění* je výraz typu B, *otevírání* je výraz typu A.
# 11 
Která z následujících možností vystihuje TExT 1?
- [A] Jde o vyprávění, v němž vystupují dívka Aru a holub Pánduovec.
- [B] Jde o text, který vypráví dívka Aru a v němž vystupuje holub Pánduovec.
- [C] Jde o vyprávění, v němž vystupují dívka Aru a holub, jehož jméno není v textu 
uvedeno.
- [D] Jde o text, který vypráví dívka Aru a v němž vystupuje holub, jehož jméno není 
v textu uvedeno.
# 12 
Které z následujících tvrzení nejlépe vystihuje slova SAKrA a hErNAjS, zapsaná 
v TExTU 1 velkými písmeny?
- [A] Tato slova v textu nejspíše vyjadřují vinu či stud.
- [B] Tato slova v textu zcela určitě vyjadřují vinu a znepokojení.
- [C] Tato slova v textu zcela určitě vyjadřují nepříjemné překvapení a stud.
- [D] Tato slova v textu nejspíše vyjadřují nepříjemné překvapení či znepokojení.
# 13 
Která z následujících vět NENí zapsána pravopisně správně?
- [A] Konečná cena obědnaného dortu tetu dost vyděsila.
- [B] Popálená kůže na lýtku se dítěti poměrně brzy zahojila.
- [C] Jablka zřejmě budou v tom proutěném košíku za dveřmi.
- [D] Při rozcvičce museli žáci dvakrát oběhnout fotbalové hřiště.
# 5
vÝChOZí TExTy K ÚLOZE 14
TExT 1
obhájce 
svítilna 
vařič 
záchvěv
barvivo 
sídlo 
bojovník 
obydlí
tikot 
odlitek 
zásobárna 
nápoj
zlomenina 
škytání 
letadlo 
vysavač
TExT 2
Názvy dějů jsou podstatná jména, která se tvoří od sloves a označují nějaký děj, např. od 
slovesa *chodit* je odvozen název děje *chůze* (= pohyb z místa na místo), od slovesa *tvořit* 
je odvozen název děje *tvorba* (= proces, během něhož se něco tvoří).
# 14 
vypište z TExTU 1 tři názvy dějů. 
(Úlohu řešte na základě definice uvedené v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
# 15 
Uspořádejte jednotlivé části textu (A–F) tak, aby na sebe navazovaly.
- [A] Když tam Bibi posvítí lucernou, všechny vidí, že dolů nevedou schody ani 
žebřík. Hned pod otvorem je ale přivázaný provaz.
- [B] Dívky odsunou knihovnu a sestoupí do sklepení. Začnou zkoumat podlahu. Na 
jednom místě to zní nějak dutě. Ukáže se, že pod slámou je deska s kovovým 
kruhem. Všem je jasné, že to jsou padací dveře vedoucí do tajného úkrytu.
- [C] Nakonec sjede dolů Valpurga s lucernou. Bibi se ještě podívá vzhůru: padací 
dveře zůstaly otevřené, takže se mohou do domu vrátit, kdykoli budou chtít.
- [D] Co s tím? Valpurga dostane dobrý nápad. Prostrčí tím kruhem tyč a řekne: 
„Teď společně zabereme. Raz… dva… tři!“ Ozve se skřípavý zvuk, dveře povolí 
a ukáže se jakýsi temný otvor. Děvčata ho obestoupí a nakukují dovnitř.
- [E] Hned zavolá na kamarádky a ty se postupně začnou spouštět za ní. Bibi je dost 
překvapená – nikdy by nevěřila, že se toho odváží i Anna Charlotta. 
- [F] Bibi zkoumá, jestli dosahuje až na dno. Usoudí, že ano, a tak lucernu odloží, 
vleze do otvoru a sešplhá po provazu až dolů. Ocitá se v nějaké jeskyni.
(*K. Michaelisová, Bibi, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
# 6
vÝChOZí TExT K ÚLOZE 16
Věděli jste, že v Karlových Varech můžete kromě lázní navštívit i džungly? V rozlehlém 
areálu nad městem se nachází tropická zahrada, v níž jsou stálými obyvateli živí motýli. 
Z centra se k zahradě lehce dostanete místní lanovkou.
Teplo, vlhko a šumnění křídel – to vás nemine, pokud se rozhodnete objevovat krásy 
zdejší hmyzí říše. Námi oslovení návštěvníci uvedli, že jejich dojmy byly neobyčejně silné. 
Lidem se prý tajil dech, když se jim nad hlavami vznášeli stovky motýlů. 
Motýly si zde můžete prohlédnout z těsné blízkosti. Běžně se stává, že usednou přímo 
na vás. Jestli po tom vysloveně toužíte, oblékněte si výrazně žluté tričko a navoňte 
se parfémem s květinovou vůní. Tím údajně své šance zvýšíte. V zahradě poletuje asi 
# 400 křehkých krasavců, těm největším byste naměřili rozpjetí křídel až 20 centimetrů. 
Vydejte se za nimi a užijte si báječný rodinný výlet.
(*www.kudyznudy.cz, upraveno*)
# 16 
Najděte ve výchozím textu čtyři slova, která jsou v něm zapsána s pravopisnou 
chybou, a napište je PrAvOPISNĚ SPrÁvNĚ.
(Slova zapište bezchybně, a to ve stejném tvaru, v němž jsou užita v textu. Podtržené výrazy jsou 
zapsány správně. Za chybu je považováno jak neuvedení hledaného slova, tak zapsání jakéhokoli 
slova, které neodpovídá zadání.) 
vÝChOZí TExT K ÚLOZE 17 
Hledáte zajímavý program na léto? Vydejte se na rybářský tábor u Rohozenského rybníka 
nedaleko Telče.
Termín: od 17. do 24. srpna 2025
Cena: 6 750 Kč (zahrnuje ubytování v chatkách, pět jídel denně a rybaření včetně 
rybářského lístku v hodnotě 250 Kč)
Více informací naleznete na stránkách *www.rybariprodeti.cz*. 
# 17 
Která z následujících možností nejlépe vystihuje výchozí text? 
- [A] Jde o přihlášku na rybářský tábor: za pobyt na tomto táboře zaplatí účastník 
celkem 6 750 Kč. 
- [B] Jde o nabídku pobytu na rybářském táboře: za tento pobyt zaplatí účastník 
celkem 6 750 Kč.
- [C] Jde o přihlášku na rybářský tábor: za pobyt na tomto táboře zaplatí účastník 
celkem 7 000 Kč (6 750 Kč + 250 Kč za rybářský lístek).
- [D] Jde o nabídku pobytu na rybářském táboře: za tento pobyt zaplatí účastník 
celkem 7 000 Kč (6 750 Kč + 250 Kč za rybářský lístek).
# 18 
Napište smysluplnou spisovnou větu jednoduchou o pěti slovech, která bude 
obsahovat podstatné jméno UDÁLOST užité v 7. pádě čísla množného.
(Vzniklá věta musí být gramaticky i pravopisně správná a musí obsahovat přísudek.)
# 7
vÝChOZí TExT K ÚLOhÁM 19–23
(1) Hrad Houska, ležící necelých 60 kilometrů severně od Prahy, patří k vyhledávaným 
turistickým cílům. V prostorách i okolí tohoto hradu se prý dodnes děje cosi podivného. 
Odpradávna se říká, že se na Housce nachází brána do pekel. ***** Možná to není 
tak nesmyslné, jak by se na první pohled mohlo zdát. Někteří lidé totiž tvrdí, že název 
hradu pochází z keltského výrazu *gosca* (česky *brána*). Zlem prosáklá puklina by měla být 
v místech, kde dnes stojí hradní kaple.
(2) O Housce kolují i jiné děsuplné zkazky. Pod hradem se údajně nacházejí tajemné 
chodby, v nichž jsou kostry „nelidí“ a další hrůzostrašné věci. Traduje se také, že po 
Housce se v noci prochází postava v černém hábitu. Přítomnost nadpřirozených úkazů 
na Housce se ale nikdy nepotvrdila.
Podle historiků založil tento hrad český král Přemysl Otakar II., a to v první polovině 
13. století. Za dobrou obranyschopnost vděčil hrad především své poloze: kdysi se 
k němu dalo dostat pouze z jihu. Dobře opevněné sídlo bývalo domovem mnoha 
šlechtických rodů. Pro širokou veřejnost Houska své brány otevřela teprve v roce 1999.
(3) Kromě klasické prohlídky tohoto hradu, za niž osoby starší 15 let zaplatí 180 Kč 
a děti do 15 let o 50 Kč méně, zde můžete zažít i něco netradičního. V prostorách, kde 
byly kdysi zaparkovány panské kočáry, najdete expozici nazvanou *Peklem* – mechanický 
model pekla o délce 12 metrů. Jeho konstrukci i všech 94 figurek vyřezaly z lipového 
dřeva šikovné ruce českých řezbářů. Expozice zahrnuje celkem jedenáct výjevů: 
například v jedné scéně ďábel rozdmýchává oheň v kotli, z něhož trčí nohy, hned vedle 
stojí pekelník, který mele hříšné duše. Vstupné do expozice *Peklem* činí 80 Kč za osobu. 
(*hradhouska.cz; www.novinky.cz; www.peklem.cz, upraveno*)
# 19 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 Podle některých lidí vzniklo z keltského výrazu *gosca* české slovo *brána*. 
## 19.2 Hrad Houska byl pro širokou veřejnost zpřístupněn zhruba o 650 let později,  
než byl postaven. 
## 19.3 V expozici *Peklem*, obsahující jedenáct výjevů, se nachází celkem 94 figurek 
vyřezaných z lipového dřeva. 
## 19.4 K hradu Houska, jehož zakladatelem je podle historiků Přemysl Otakar II.,  
byl kdysi možný přístup pouze z jedné světové strany. 
# 20 
Na vynechané místo (*****) ve výchozím textu patří smysluplný a gramaticky 
správný větný celek. Který z následujících větných celků na toto místo patří?
- [A] Tento hrad, vybudovaný na skále s prasklinou, z níž podle pověsti vylézali čerti 
a další nelidské bytosti.
- [B] Tento hrad, vybudovaný na skále s prasklinou, odkud podle pověsti vylézající 
čerti a další nelidské bytosti.
- [C] Hrad byl totiž vybudován na skále, v níž podle pověsti byla prasklina, odkud 
vylézali čerti a další nelidské bytosti.
- [D] Hrad byl totiž vybudován na skále, kde podle pověsti byla prasklina, z níž 
vylézající čerti a další nelidské bytosti.
# 8
# 21 
Popis situace: Marie Šťastná byla na klasické prohlídce hradu Houska se svými 
dvěma dětmi: osmiletou Evou a šestnáctiletým Otou. Po prohlídce její děti ještě samy 
navštívily expozici *Peklem*. Když si paní Šťastná doma zapisovala výdaje, uvědomila si, 
že •••••.
 
Kterou z následujících možností je nutné doplnit na vynechané místo (•••••) ve 
výše uvedeném popisu situace, aby sdělení týkající se výdajů bylo pravdivé?
(Úlohu řešte na základě informací obsažených ve výchozím textu.)
- [A] její vstupenka stála přesně o 50 Kč méně než obě vstupenky pro Evu
- [B] za vstupenky pro Otu utratila přesně o 50 Kč více než za vstupenky pro Evu
- [C] za svou vstupenku utratila přesně o 50 Kč méně než za vstupenku na hrad pro 
Otu
- [D] každá ze vstupenek pro Otu stála přesně o 50 Kč více než každá ze vstupenek pro 
Evu
# 22 
rozhodněte o každém z následujících úseků výchozího textu, zda se v něm 
vyskytují dvě podstatná jména užitá ve stejném pádě (A), nebo ne (N).
(Posuzované úseky jsou ve výchozím textu podtrženy.)
 
A 
N
## 22.1 v prostorách i okolí tohoto hradu 
## 22.2 po Housce se v noci prochází postava 
## 22.3 ležící necelých 60 kilometrů severně od Prahy 
## 22.4 za dobrou obranyschopnost vděčil hrad především své poloze 
# 23 
vypište z druhé části výchozího textu dvě přídavná jména, z nichž každé 
obsahuje alespoň jednu předponu.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
vÝChOZí TExT K ÚLOZE 24
věta č. 1: Farmář a jeho pomocníci večer nahnali osly do ohrady.
věta č. 2: Při prudkém dešti dostalo naše auto na kluzkém povrchu smyk.
# 24 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
# 9
vÝChOZí TExT K ÚLOhÁM 25–27
Mnoho živočichů je velmi vnímavých. Třeba policejní psi jsou při pátrání po drogách 
či výbušninách třikrát spolehlivější než jakýkoli rentgen. Jiní psi jsou zase vycvičeni, aby 
uměli pomoct člověku, který dostal epileptický záchvat. Někteří z takto vycvičených psů 
ale mají i další dovednost, kterou je nikdo nenaučil: předem vytuší, že záchvat začne.
Na počátku 20. století se všude psalo o zázračném koni Hansovi. Když se ho jeho 
majitel třeba zeptal „Kolik je sedm a pět?“, Hans dvanáctkrát poklepal kopytem o zem. 
Výsledek některých úloh označoval podupáním na příslušný znak ve speciální tabulce.
Hansovy schopnosti vzbudily zájem odborníků. Psycholog Oskar Pfungst pomocí řady 
experimentů nakonec v roce 1907 prokázal, že Hans počítat neumí. Celý případ popsal 
v knize *Chytrý Hans*, vydané roku 1911. Zjistil, že kůň se kvůli pamlskům, které dostával 
za správnou odpověď, naučil rozpoznávat jemné signály, jež tazatelé nevědomky vysílali. 
Když ale dotyční položili otázku z místa, kam Hans neviděl, jeho odpověď zpravidla 
správná nebyla.
Hans se tedy do jisté míry podobal psům ***** epileptický záchvat. Rozhodně nebyl 
géniem: své neuvěřitelné schopnosti nabyl proto, že se dokázal neobvykle silně 
propojit s člověkem. A to nesporně o nějaké inteligenci svědčí.
(*T. Grandinová, C. Johnsonová, Zvířata v překladu; www.dotyk.cz, upraveno*)
# 25 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Poslední experiment s koněm Hansem provedl Oskar Pfungst v roce 1911. 
## 25.2 Kůň Hans v případech, kdy neviděl na tazatele, většinou na zadanou otázku 
odpověděl chybně. 
## 25.3 Policejní psi dosud vypátrali trojnásobné množství drog a výbušnin, než se  
kdy podařilo odhalit pomocí rentgenu. 
## 25.4 Správnou odpověď kůň Hans nejprve označil poklepáním kopytem o zem  
a posléze vždy podupáním na speciální tabulku se znaky. 
# 26 
Které z následujících tvrzení NENí pravdivé?
(Posuzovaná slova jsou ve výchozím textu vyznačena tučně.)
- [A] Pokud slovo *nabyl* nahradíme slovem *získal*, význam daného větného celku 
zůstane zachován.
- [B] Pokud slovo *neobvykle* nahradíme slovem *mimořádně*, význam daného větného 
celku zůstane zachován.
- [C] Pokud slovo *nesporně* nahradíme slovem *určitě*, význam daného větného celku 
zůstane zachován.
- [D] Pokud slovo *svědčí* nahradíme slovem *prospívá*, význam daného větného celku 
zůstane zachován.
# 27 
Který z následujících slovních tvarů patří na vynechané místo (*****) ve 
výchozím textu?
(Po doplnění slovního tvaru musí být příslušný větný celek gramaticky správný.)
- [A] předvídající
- [B] předvídajícím
- [C] předvídajícími
- [D] předvídajícího
# 10
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je bonboniéra. V jedné její 
krajní řadě jsou tři marcipánové bonbony: dva z nich jsou oválné (ten vlevo je 
ozdobený) a jeden je hranatý bez ozdoby. V druhé krajní řadě bonboniéry jsou 
dva čokoládové bonbony: ten hranatý je ozdobený, ten oválný je bez ozdoby. 
V prostřední řadě bonboniéry není žádný bonbon. 
## 28.1  
## 28.2
## 28.3  
## 28.4
- [A] V celé bonboniéře je sudý počet hranatých bonbonů. V každé z jejích krajních řad 
je jeden ozdobený čokoládový bonbon. V prostřední řadě bonboniéry není žádný 
oválný bonbon. 
- [B] V jedné ze tří řad bonboniéry jsou celkem dva čokoládové bonbony. Většinu ze všech 
bonbonů v bonboniéře tvoří hranaté bonbony. V celé bonboniéře je lichý počet 
marcipánových bonbonů. 
- [C] V prostřední řadě bonboniéry je alespoň jeden marcipánový bonbon. V celé 
bonboniéře je lichý počet oválných bonbonů. V každé ze tří řad bonboniéry je 
alespoň jeden bonbon bez ozdoby. 
- [D] V každé ze tří řad bonboniéry je alespoň jeden hranatý bonbon. V celé bonboniéře 
je sudý počet bonbonů bez ozdoby. V každé z krajních řad bonboniéry je více 
marcipánových bonbonů než čokoládových. 
- [E] V celé bonboniéře je sudý počet čokoládových bonbonů. V prostřední řadě je alespoň 
jeden ozdobený oválný bonbon. Počet bonbonů v jedné krajní řadě bonboniéry je 
shodný s počtem bonbonů v její druhé krajní řadě.
- [F] V prostřední řadě bonboniéry je sudý počet bonbonů. Alespoň v jedné krajní řadě 
bonboniéry je méně hranatých bonbonů než oválných. V celé bonboniéře je počet 
čokoládových bonbonů shodný s počtem marcipánových bonbonů.
ZKONTrOLUjTE, ZDA jSTE DO ZÁZNAMOvÉhO ArChU UvEDL/A všEChNy ODPOvĚDI.
# 11

Výchozí text K ÚLOHÁM 1–3
Jeden sedlák měl tři syny, 
nebáli se žádné dřiny. 
„Kubo, dojdi pro kládu!“ 
Kuba kývl: „Tak já jdu.“ 
Šlapal, šlapal, přišel k lesu: 
„Já tu kládu neunesu!“ 
Posadil se, vzdychl: „Ech,
co mám dělat? Je to pech!“
Kuba nejde… Co se děje? 
Zavolali pro Matěje. 
„Matěji, běž pro kládu!“ 
Matěj kývl: „Tak já jdu.“ 
Šlapal, šlapal, přišel k lesu: 
„Já ji taky neunesu!“ 
Posadil se, vzdychl: „Ach.“
Kuba dodal: „Kde je brach?“
Matěj nejde… To je doba – 
ztratili se v lese oba! 
„Honzo, dojdi pro kládu!“ 
Honza kývl: „Tak já jdu.“ 
Šlapal, šlapal, přišel k lesu: 
„Sám tu kládu neunesu. 
Na jednoho je jí moc – 
pospěšte mi na pomoc!
Chopte se té klády, bratři, 
ve třech máme sílu za tři!“
Už se kláda nakládá: 
„Hej rup! Šup s ní na záda!“ 
Už ji nesou svižným krokem 
polní cestou za potokem, 
tuhle kládu z javora 
přinesli až do dvora.
(*Vzhledem k povaze jedné z úloh není zdroj výchozího textu uveden.*)
# 1 
Které z následujících tvrzení odpovídá výchozímu textu?
- [A] Kládu se podařilo přinést do dvora až poté, co Honza dal svým bratrům najevo, 
že je zapotřebí spojit síly.
- [B] Přinést kládu do dvora trvalo bratrům tak dlouho, protože nedochvilný Honza 
přišel na schůzku v lese pozdě.
- [C] Sedlák přikázal všem svým synům přinést kládu do dvora, protože jim chtěl 
dokázat, že není radno neustále zahálet.
- [D] Sedlákovi synové se na popud svého otce rozhodli společně vymyslet vhodný 
postup při práci, a tak se jim podařilo přinést kládu do dvora.
# 2 
Které z následujících tvrzení o výchozím textu je pravdivé?
- [A] Jde o umělecký text, který se skládá ze dvou slok.
- [B] Jde o umělecký text, který se skládá ze čtyř slok.
- [C] Jde o neumělecký text, který se skládá ze dvou slok.
- [D] Jde o neumělecký text, který se skládá ze čtyř slok.
# 3 
Ve které z následujících možností jsou významové vztahy mezi slovy 
nejpodobnější vztahům mezi slovy VZDYCHNOUT – ECH – ACH?
(Slova *vzdychnout, ech* a *ach* jsou ve výchozím textu vyznačena tučně. Posuzujte je ve významu, který 
mají ve výchozím textu.)
- [A] vychutnat – mňam – fuj
- [B] přiběhnout – hajdy – kšc
- [C] podivit se – fíha – jémine
- [D] zděsit se – proboha – baf
# 2
# 4 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 4.1 Na obilném poli hlasitě bzučeli nejrůznější druhy hmyzu.  
## 4.2 Podle mě musíš omeletu ze sedmi vajec smažit na větší pánvi. 
## 4.3 Během polední pauzi jsem si odběhla do kanceláře v přízemí budovy.  
## 4.4 Setkání s nepříjemně vystupujícím úředníkem vyústilo ve slovní potyčku.  
# 5 
Přiřaďte k jednotlivým tvrzením (5.1–5.3) odpovídající souvětí (A–E).
(Žádná možnost z nabídky A–E nesmí být přiřazena víckrát než jednou.)
## 5.1 V první větě souvětí je podmět vyjádřený a je několikanásobný, v druhé větě 
souvětí je podmět nevyjádřený.
## 5.2 V první větě souvětí je podmět nevyjádřený, v druhé větě souvětí je podmět 
vyjádřený a je několikanásobný.
## 5.3 V první větě souvětí je podmět nevyjádřený, v druhé větě souvětí je podmět 
vyjádřený a není několikanásobný.
- [A] Rozhodně nebudeme plnit vaše další nesmyslné požadavky, které jedině vy 
považujete za rozumné.
- [B] Ráno si kolemjdoucí všimli rozbitých dveří do zlatnictví i do sousedního obchodu, 
a tak na místo museli ihned přijet policisté.
- [C] Během výletu po památkách této zajímavé země nezapomeň průběžně dělat fotky, 
aby se na ně potom babička a děda mohli podívat.
- [D] Na neohlášenou návštěvu přijeli nejen moje vzdálená sestřenice, ale i její přítel již 
před týdnem a od té doby všem mým blízkým pijí krev.
- [E] Předpověď počasí hlásila parné dny s možností silných bouřek a krupobití, takže jsem 
hned schovala dětskou trampolínu i zahradní nábytek do kůlny.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň NENÍ vlastním jménem.
(Slova musí být zapsána pravopisně správně.)
## 6.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem JABLKO, skloňuje se podle vzoru PÍSEŇ a neobsahuje předponu.
## 6.2 Napište přídavné jméno, které je v 1. pádě čísla jednotného tříslabičné, je příbuzné se 
slovem KOLEM, skloňuje se podle vzoru JARNÍ a obsahuje předponu. 
# 3
VÝCHOZÍ TEXTY K ÚLOHÁM 7–12
===

TEXT 1
(1) Strýček Jindřich seděl na zápraží a pozoroval oblohu, jež byla šedivější než obvykle. 
Vedle něj stála Dorotka s pejskem Totem v náručí. Odkudsi ze severu k nim dolehlo 
zakvílení větru a vysoká tráva se začala vlnit. 
„Pozor, blíží se vichřice, Emo,“ zavolal Jindřich na svou ženu, „jdu se podívat do stájí 
na dobytek.“ Když se teta Ema podívala ven z okna chalupy, ihned pochopila, že jim 
hrozí velké nebezpečí. Bylo jasné, že se všichni musí schovat do větrného sklepa – jámy 
vyhloubené v zemi pod chalupou. „Dorotko, honem!“ vykřikla Ema, zvedla poklop 
v podlaze a slezla po žebříku dolů.
***** Chalupa se zatřásla tak silně, že Dorotka spadla. Toto jí zakňučel u nohou. Náhle se 
dům třikrát otočil dokola a zvedl se do výše. Vichřice ho unášela pryč, jako by to bylo pírko. 
Uběhlo několik hodin a chalupa s oběma cestujícími stále letěla. Už byli na míle daleko od 
rodného kraje. Dorotka se nakonec doplazila do postele a tvrdě usnula. Toto se přitulil k ní. 
(2) Probral je prudký náraz. Chalupa nehnutě stála a dovnitř proudilo sluneční 
světlo. Když Dorotka vyšla před dům, úžasem naprosto oněměla. Dívence připadalo, že 
snad prožívá nějaký sen. Ocitla se uprostřed překrásné krajiny. Všude kvetly cizokrajné 
květiny, na stromech seděli pestrobarevní ptáci, opodál bublal třpytivý potůček. Náhle 
dívka zpozorovala, že k ní kráčí skupinka velmi podivných lidí. Dorotku překvapilo, 
že všichni čtyři jsou velcí jako ona, ale vypadají daleko starší. Bez většího zaváhání 
přistoupili k dívence a hluboce se jí uklonili.
(3) Jediná žena v hloučku promluvila: „Buď vítána v zemi Mlaskalů, vznešená 
čarodějko. Jsme ti vděčni, že jsi zabila Zlou kouzelnici a osvobodila náš lid z poddanství.“
Dorotka se rozpačitě usmála: „To bude nějaký omyl. Já jsem nikoho nezabila.“
„Ale tvoje chalupa ano. Podívej se,“ usmála se stařenka.
Dorotka se ohlédla a strnula. Zpod chalupy vyčnívaly dvě nohy ve špičatých botách. 
(*L. F. Baum, Čaroděj ze země Oz, upraveno*)
text 2 
Rozdíl mezi krátkými a dlouhými samohláskami (a × á, e × é, i × í atd.) může mít zásadní 
vliv na význam slova, např. *žití* × *žíti*, *pravém × právem*.
Slovní tvar typu A: změníme-li v daném tvaru délku každé samohlásky, získáme spisovný 
tvar jiného ohebného slova.
Slovní tvar typu B: změníme-li v daném tvaru délku každé samohlásky, získáme spisovné 
neohebné slovo.
# 7 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 7.1 Když Dorotka spala v letící chalupě, zdál se jí sen o jakési překrásné krajině. 
## 7.2 Silný otřes chalupy zapříčinil, že Dorotka upadla na pejska Tota a ten bolestí 
zakňučel. 
## 7.3 Když strýček Jindřich s Dorotkou byli na zápraží, nacházeli se severně od 
blížící se bouře. 
## 7.4 Teta Ema byla ve chvíli, kdy si v souvislosti s varovnými slovy svého muže 
uvědomila hrozící nebezpečí, uvnitř chalupy. 
# 8 
Vypište z druhé části TEXTU 1 tři jednoslabičné předložky.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
# 4
# 9 
Která z následujících možností nejspíše patří na vynechané místo (*****) 
v TEXTU 1?
- [A] Dorotka po něm taky sešplhala, a když už byla s tetou v jámě, vítr mocně 
zaskučel.
- [B] Dorotka rychle vběhla do domu a už se chystala vyrazit za tetou, když vtom vítr 
mocně zaskučel.
- [C] Dorotka po něm taky sešplhala, a když už byla s tetou v jámě, vrátil se strýček. 
Vzápětí vítr mocně zaskučel.
- [D] Dorotka rychle vběhla do domu a už se chystala vyrazit za tetou, když vtom se 
vrátil strýček. Vzápětí vítr mocně zaskučel.
# 10 
Ve které z následujících možností je uvedena dvojice slov, jež jsou v kontextu 
TEXTU 1 antonymy?
(První slovo z každé dvojice pochází z TEXTU 1 a je v něm vyznačeno tučně.)
Příklady:
• *Má ostrou tužku*. → Slova *ostrý* a *tupý* jsou v tomto kontextu antonymy, tzn. slovo *tupý* by v této 
větě mělo opačný význam, než v ní má slovo *ostrý*.
• *Omáčka je moc ostrá*. → Slova *ostrý* a *tupý* nejsou v tomto kontextu antonymy.
- [A] dovnitř – ven
- [B] uprostřed – okrajově
- [C] daleko – blízko
- [D] zpod – vzhůru
# 11 
Kolik živých lidí se podle TEXTU 1 setkalo v zemi Mlaskalů před chalupou?
- [A] pět lidí, z nichž pouze jedna osoba byla ženského pohlaví
- [B] pět lidí, z nichž celkem dvě osoby byly ženského pohlaví
- [C] šest lidí, z nichž pouze jedna osoba byla ženského pohlaví
- [D] šest lidí, z nichž celkem dvě osoby byly ženského pohlaví
# 12 
Které z následujících tvrzení o slovních tvarech podtržených v TEXTU 1 
je pravdivé?
(Úlohu řešte na základě informací uvedených v TEXTU 2.)
- [A] Jak *míle*, tak *náraz* jsou slovní tvary typu A.
- [B] Jak *míle*, tak *náraz* jsou slovní tvary typu B.
- [C] *Míle* je slovní tvar typu A, *náraz* je slovní tvar typu B.
- [D] *Míle* je slovní tvar typu B, *náraz* je slovní tvar typu A.
# 13 
Která z následujících vět NENÍ zapsána pravopisně správně?
- [A] Děti na mě foukaly chmýří z pampelišek.
- [B] Oba rozhodčí opakovaně vyzývali diváky ke klidu.
- [C] Autonehoda dvou vozidel omezila plynulost silničního provozu.
- [D] V poslední době se mi už několikrát zdál dost děsivý sen o upýrech.
# 5
# 14 
Uspořádejte jednotlivé části textu (A–F) tak, aby na sebe navazovaly.
- [A] Pokud nějakého zahlédne, má vystřelit světlici a pak začít mlátit do kastrolu 
naběračkou a řvát. Medvědi mají citlivý sluch a tohle je prý většinou zaplaší. Asi 
hodinu se nic nedělo. Pak se náhle ozvalo hlasité šplouchnutí.
- [B] Pak ji však pud sebezáchovy probral. Zvedla pistoli a vystřelila. Světlice vyrazila 
vzhůru. Stvoření se ale stále přibližovalo. Nora tedy začala mlátit naběračkou 
o kastrol a z plných plic řvala: „MEDVĚD, MEDVĚD, MEDVĚD!“
- [C] Nora stála na zasněžené skále. V ruce svírala signální pistoli, u nohou měla 
batoh a hned vedle ležel kastrol s naběračkou. Zatímco vědci bádali na 
ostrůvku, ona držela hlídku. Dostala za úkol upozornit je na lední medvědy.
- [D] Za okamžik zmizel v mlze. Zanedlouho zaslechla další šplouchnutí, tentokrát 
z jiného směru. Silueta kráčející přímo k ní byla obrovská. Mnohem větší než 
tamten tuleň, mnohem větší než člověk. Nora zprvu ztuhla hrůzou.
- [E] Nezabíralo to. Už byl blízko. Zavřela oči a čekala. Když je otevřela, spatřila, jak 
medvěd mizí pod hladinou. Záhy uslyšela, jak na ni lidé v mlze volají jménem.
- [F] Cosi s plesknutím vyskočilo na ledem pokrytý kámen. Nora se strachy roztřásla. 
Málem vypálila světlici. Byl to ale jen tuleň. 
(*M. Haig, Půlnoční knihovna, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
VÝCHOZÍ TEXT K ÚLOZE 15
===

Simona si smutně povzdechla: „Před odjezdem do Anglie Vojta sliboval, že mi každý den 
napíše e-mail, ale už se měsíc neozval. No jo, *****.“
# 15 
Ve které z následujících možností je uvedeno ustálené slovní spojení, které 
vystihuje situaci ve výchozím textu, a patří tedy na vynechané místo (*****) 
v textu?
- [A] sejde z očí, sejde z mysli
- [B] sejde z očí, sejde z cesty
- [C] sejde z očí, přijde na mysl
- [D] sejde z očí, přijde do cesty
# 6
VÝCHOZÍ TEXTY K ÚLOZE 16
===

TEXT 1
dlouhodobý
vševědoucí
nízkorozpočtový
sněhobílý
víceletý
liduprázdný
mnohotvárný
sebestředný
dvojjazyčný
hrubozrnný
celoroční
stejnojmenný
protichůdný
cílevědomý
kutnohorský
TEXT 2
Přídavné jméno typu A vzniklo jedním z následujících způsobů: 
1) základ podstatného jména, který je na prvním místě, se pomocí samohlásky spojí 
s dalším slovem či jeho základem, např. *barvoslepý* = *barv* (tj. základ podstatného 
jména *barva*) + o + přídavné jméno *slepý*;
2) spojí se dvě celá slova, přičemž na prvním místě je podstatné jméno v nějakém tvaru, 
např. *pravděpodobný* = *pravdě* (tj. tvar podstatného jména *pravda*) + přídavné jméno 
*podobný*.
Přídavné jméno typu B obsahuje kořeny dvou slov, jako první v pořadí ale není kořen 
podstatného jména, např. slovo *novověký* obsahuje kořen přídavného jména *nový* 
a kořen podstatného jména *věk*. 
# 16 
Vypište z TEXTU 1 tři přídavná jména typu A. 
(Úlohu řešte na základě definic uvedených v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
VÝCHOZÍ TEXT K ÚLOZE 17
===

V horské chatě panovalo napětí. Všichni byli tiše jako pěna. Jitka se totiž pořád 
nenašla. Během výletu na běžkách lyžaře zaskočilo nevyzpytatelné počasí. Náhlá vichřice 
doprovázená mlhou samozřejmě měla vliv i na vyditelnost. Žáci se proto domluvili 
s učiteli, že se okamžitě vrátí na chatu. Cesta uběhla poměrně rychle. Na chatě se ale 
přišlo na to, že jedna dívka chybí.
Pracovníci horské služby se ihned vydaly po Jitčiných stopách a učitelé pomocí 
vysílačky sledovali vývoj pátrací akce. Když mezi hlasy záchranářů konečně rozpoznali 
i Jitčin nenapodobitelný pisklavý hlásek, všichni si oddechli. 
Jitka nám nikdy smysluplně nevysvětlila, co se jí tehdy stalo. Prý si vybavuje jen to, 
že se cítila bezbranná. Na vše ostatní údajně zapoměla. Podstatné ale je to, že nečekané 
dobrodružství přežila ve zdravý. 
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně. 
(Slova zapište bezchybně, a to ve stejném tvaru, v němž jsou užita v textu. Za chybu je považováno jak 
neuvedení hledaného slova, tak zapsání jakéhokoli slova, které neodpovídá zadání.)
# 7
VÝCHOZÍ TEXT K ÚLOHÁM 18–22
===

(1) Nedaleko Berouna se nacházejí dvě významné hradní zříceniny: Žebrák, který vás 
na první pohled upoutá svou mohutnou válcovou věží, a o něco zachovalejší Točník. 
Jejich návštěvu stihnete během jediného dne. Nádvoří Žebráku totiž s nádvořím Točníku, 
ležícím jen o 100 metrů výše, spojuje stezka dlouhá něco málo přes kilometr.
Jako první z obou památek byl postaven Žebrák. Časem se stal vyhledávaným 
útočištěm českých panovníků. Pobýval zde například král Václav IV., během jehož vlády 
(1378–1419) byl původně nepříliš velký hrad přestavěn na velkolepé sídlo. Zanedlouho 
byl hrad bohužel poškozen požárem a poté se jeho význam začal snižovat. K úplné zkáze 
Žebráku přispěly další požáry (po tom posledním v roce 1532 už hrad nebyl opraven) 
i hledači pokladů. Ti ničili zdi hradních prostor, protože toužili nalézt zlato, které zde 
údajně bylo ukryto. Hrad Žebrák je otevřen denně (vyjma pondělí) výhradně během 
letních prázdnin, v období září–říjen ho lze navštívit jen o víkendu. Zpřístupněny jsou 
torzo paláce, hladomorna či již zmíněná věž, sloužící jako rozhledna.
Hrad Točník se podle řady odborníků začal stavět roku 1395, někteří vědci se ale 
domnívají, že jeho stavba započala už o 10 let dříve. Točník bývá díky své výjimečné 
architektuře označován za poslední hrad a zároveň první zámek v Čechách. *****
(2) Brány Točníku jsou otevřeny denně (opět kromě pondělí) od června do září, 
v říjnu je návštěvní doba omezena na víkendy. Na prohlídku se můžete klidně vydat bez 
průvodce: v pokladně hradu dostanete brožurku s potřebnými informacemi, její součástí 
je i přehledná mapka. Zhlédnout zde můžete několik paláců, zbytek hradní věže či 
# 72 metrů hlubokou studnu. Hradní příkop obývají dva medvědi, kteří se sem roku 2013 
nastěhovali jako mláďata. 
(*www.hrad-zebrak.cz; www.hrad-tocnik.cz, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Král Václav IV. se narodil v jiném století, než ve kterém zemřel. 
## 18.2 Část hradu Žebrák byla zbořena, když byl nalezen poklad ukrytý v jeho  
zdech. 
## 18.3 Od doby, kdy byl hrad Žebrák postaven, do konce roku 1532 byl tento hrad  
zasažen nejméně třemi požáry. 
## 18.4 Pokud člověk půjde z nádvoří hradu Žebrák na nádvoří hradu Točník,  
alespoň část cesty bude stoupat. 
# 19 
Vypište z druhé části výchozího textu dvě zdrobnělá podstatná jména.
(Slovo *Točník* neposuzujte, není správným řešením. Za chybu je považováno jak neuvedení hledaného 
slova, tak zapsání jakéhokoli slova, které neodpovídá zadání.)
# 20 
Které z následujících tvrzení o zájmenech tučně vyznačených ve výchozím textu 
je pravdivé, vezmeme-li v potaz také smysl sdělení?
- [A] Zájmeno *svou* něco přivlastňuje *věži*, zájmeno *jeho* něco přivlastňuje *hradu*.
- [B] Zájmeno *svou* něco přivlastňuje *věži*, zájmeno *jeho* něco přivlastňuje *požáru*.
- [C] Zájmeno *svou* něco přivlastňuje *Žebráku*, zájmeno *jeho* něco přivlastňuje *hradu*.
- [D] Zájmeno *svou* něco přivlastňuje *Žebráku*, zájmeno *jeho* něco přivlastňuje *požáru*.
# 8
# 21 
Na vynechané místo (*****) ve výchozím textu patří smysluplný a gramaticky 
správný větný celek. Který z následujících větných celků na toto místo patří?
- [A] Obranné prvky, pro hrady tak typickými, totiž částečně potlačující ve prospěch 
reprezentativní funkce sídla.
- [B] Obranné prvky, pro hrady tak typické, byly totiž částečně potlačeny ve prospěch 
reprezentativní funkce sídla.
- [C] Obranné prvky, pro hrady tak typické, totiž částečně potlačující ve prospěch 
reprezentativních funkcích sídla.
- [D] Obranné prvky, pro hrady tak typickými, byly totiž částečně potlačeny ve 
prospěch reprezentativních funkcích sídla.
# 22 
Rozhodněte o každém z následujících podstatných jmen podtržených 
v druhé části výchozího textu, zda je v textu užito v 2. pádě (A), nebo ne (N).
 
A 
N
## 22.1 pondělí  
## 22.2 září  
## 22.3 paláců 
## 22.4 věže  
 
VÝCHOZÍ TEXT K ÚLOZE 23
===

Věta č. 1: Na přípravě dobročiného plesu se podílely známé tváře.
Věta č. 2: Toto cizokrajné koření z dalekých ostrovů má všestranné využití.
# 23 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
# 24 
Napište smysluplnou spisovnou větu jednoduchou o pěti slovech, která bude 
obsahovat podstatné jméno HRDINA užité v 6. pádě čísla jednotného. 
(Vzniklá věta musí být gramaticky i pravopisně správná a musí obsahovat přísudek.)
# 9
VÝCHOZÍ TEXT K ÚLOHÁM 25–27
===

V thajském městě Lopburi žijí spolu s 58 000 lidmi tisíce makaků. Opice zde skáčou po 
autech, šplhají po střechách domů a velmi si oblíbily také dva zdejší starobylé chrámy.
Podle thajských mýtů kdysi Lopburi založil opičí král Hanuman, takže makakové 
jsou údajně původními obyvateli města. Fakta ale hovoří jinak: opice se začaly ve větší 
míře stahovat z nedalekých pralesů do města na konci 17. století, protože je přilákaly 
dary určené bohům, které byly vystavené před chrámy. Dnes jsou makakové hlavně 
turistickým lákadlem. Pokud chcete zažít něco opravdu mimořádného, vydejte se do 
Lopburi koncem listopadu. Od roku 1989 zde totiž poslední listopadovou neděli probíhá 
Opičí festival.
Festival je zahájen slavnostním průvodem s maškarními převleky, všude se zpívá 
a tančí. Strhující podívaná na vás ale čeká u chrámu *Phra Prang Sam Yot*, kde se nachází 
největší sídlo místní opičí populace. Během festivalu se zde pro makaky pořádají čtyři 
okázalé hostiny: začíná se v 10 hodin a pokračuje se v pravidelných dvouhodinových 
intervalech. Takové hodování není zrovna levná záležitost. V roce 2014 chystalo bufet 
pro opičky 20 kuchařů z místních restaurací a celkového množství lahůdek vyšlo na půl 
milionu thajských bahtů, což tehdy bylo v přepočtu zhruba 250 tisíc Kč.
(*www.stoplusjednicka.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 V thajském městě Lopburi žije přes padesát tisíc lidí a celkem tisíc makaků. 
## 25.2 V roce 2014 měl jeden thajský baht menší hodnotu než jedna česká koruna. 
## 25.3 Poslední hostina pro makaky, která je pořádána během Opičího festivalu  
v Lopburi, začíná v 18:00. 
## 25.4 Makakové se začali do Lopburi více stahovat koncem 17. století, tedy ve  
stejném století, v němž byly vybudovány dva zdejší chrámy. 
# 26 
Která z následujících možností nejlépe vystihuje význam, v němž je ve výchozím 
textu užito tučně vyznačené sloveso?
- [A] pevně doufat, že nastane určitá událost
- [B] být pro někoho někde připravený, nachystaný
- [C] pobývat na určitém místě, dokud něco nenastane
- [D] odkládat, oddalovat nějakou aktivitu na pozdější dobu
# 27 
Které z následujících slov se ve výchozím textu vyskytuje v chybně užitém 
tvaru?
(Posuzovaná slova jsou ve výchozím textu podtržena. Příklad: Podtržené slovo ve větě *Otevřeno máme* 
*do čtyři hodin* je v chybně užitém tvaru.)
- [A] původními
- [B] bohům
- [C] převleky
- [D] celkového
# 10
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je křižovatka s jednou 
hlavní silnicí (je označena dopravními značkami a je na ní přerušovaná čára) 
a s jednou vedlejší silnicí (není nijak označena). Na hlavní silnici jsou celkem tři 
vozidla: dvě tmavá jednostopá (motorky) a jedno tmavé dvoustopé (autobus). 
Na vedlejší silnici jsou celkem tři vozidla, všechna jsou dvoustopá (tmavé auto, 
bílé auto a bílý autobus). Motorky na posuzovaných obrázcích jsou vždy tmavé.
## 28.1  
## 28.2
## 28.3  
## 28.4
- [A] Na obrázku je sudý počet vozidel. Na vedlejší silnici je více dvoustopých vozidel než 
jednostopých. Na hlavní silnici je jeden bílý autobus. 
- [B] Na obrázku je lichý počet autobusů. Na hlavní silnici jsou celkem tři dvoustopá 
vozidla. Na vedlejší silnici je více bílých vozidel než na hlavní silnici. 
- [C] Na hlavní silnici je sudý počet vozidel. Na vedlejší silnici je jeden autobus. Více než 
polovina ze všech dvoustopých vozidel na obrázku je na hlavní silnici. 
- [D] Na hlavní silnici jsou alespoň dvě tmavá vozidla. Celkový počet dvoustopých vozidel 
na obrázku je sudý. Na vedlejší silnici je méně vozidel než na hlavní silnici. 
- [E] Na obrázku je lichý počet bílých vozidel. Více než polovinu všech dvoustopých 
vozidel na obrázku tvoří auta. Na hlavní silnici je více vozidel než na vedlejší silnici. 
- [F] Na obrázku je sudý počet jednostopých vozidel. Na hlavní silnici je více aut než na 
vedlejší silnici. Více než polovina ze všech bílých vozidel na obrázku je na vedlejší 
silnici. 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11

Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 1–3
===

Lichožrout mé ségry Božky
je labužník na ponožky.
Přišel k nám už předloni
a nic mu jen tak nevoní
jak ponožky její.
Vážně!
Nic jiného nejí.
Jenom jednou – za totáče –
spořádal i punčocháče
od tetičky z Francie.
(Chudinka, už nežije.)
Ach, to bylo pláče
pro ty punčocháče!
Prohledala každý kout
a ten prevít Lichožrout
v koši prádla seděl zticha
a počítal:
Sudá, lichá…
Totiž:
Lichožrout mé ségry Božky 
(tlusté břicho, žádné nožky) 
z párů dělá licháče.
Pět ponožek ke sváče,
nejmíň sedm k večeři,
pak vyklouzne ze dveří
a hurá zas k sousedům!
V noci projde celý dům,
vynechá jen pana Krohu.
A proč právě pana Krohu?
Vám to klidně říci mohu:
on má jenom jednu nohu.
Vysvětlivka: *totáč* – totalitní režim, tj. režim založený na potlačování lidských práv
(*P. Šrut, Lichožrout, upraveno*)
# 1 
Které z následujících tvrzení odpovídá výchozímu textu?
- [A] Lichožrout spořádá každý den celkem dvanáct párů ponožek.
- [B] 
Lichožrout se vydává na noční výpravy k sousedům vyjma pana Krohy.
- [C] Lichožrout snědl tetiny punčocháče, které jí sestra Božka dovezla z Francie.
- [D] Lichožrout denně vysedává v prádelním koši, kde třídí kusy špinavého prádla.
# 2 
Které z následujících tvrzení o slově podtrženém ve výchozím textu je pravdivé?
(synonymum: slovo stejného či podobného významu)
- [A] Slovo *prevít*, jehož synonymem je slovo *mizera*, je v textu citově zabarvené.
- [B] 
Slovo *prevít*, jehož synonymem není slovo *mizera*, je v textu citově zabarvené.
- [C] Slovo *prevít*, jehož synonymem je slovo *mizera*, není v textu citově zabarvené.
- [D] Slovo *prevít*, jehož synonymem není slovo *mizera*, není v textu citově zabarvené.
# 3 
Které z následujících tvrzení o verších tučně vyznačených ve výchozím textu je 
pravdivé?
- [A] Všechny tyto verše jsou osmislabičné.
- [B] 
Pouze dva verše jsou osmislabičné, a to první a druhý.
- [C] Pouze dva verše jsou osmislabičné, a to první a třetí.
- [D] Pouze dva verše jsou osmislabičné, a to druhý a třetí.
# 4 
Která z následujících vět je zapsána pravopisně správně? 
- [A] Na mírných svazích nedalekých kopců se rozkládaly úrodné vinice.
- [B] 
Na mírných svazých nedalekých kopců se rozkládaly úrodné vinice.
- [C] Na mírných svazích nedalekých kopců se rozkládaly úrodné vinnice.
- [D]  Na mírných svazých nedalekých kopců se rozkládaly úrodné vinnice.
Veřejně nepřístupná informace podle § 60b odst. 3 a § 80b školského zákona
# 5 
Situace: Jana říká Evě: „Dávám ti své slovo, že příště už přijdu včas.“
 
Která z následujících možností nejlépe vystihuje výše uvedenou situaci?
- [A] Jde o Evin návrh adresovaný Janě.
- [B] 
Jde o Janin závazek adresovaný Evě. 
- [C]  Jde o Evinu výtku adresovanou Janě.
- [D] Jde o Janinu výčitku adresovanou Evě.
# 6 
Přiřaďte k jednotlivým větám (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Musíme řádně vyšetřit okolnosti té tragické nehody. 
## 6.2 Informaci probírané na poradě se mi ani nechce věřit. 
## 6.3 Samým dojetím začal mluvit nezvykle rozechvělým hlasem. 
- [A] Pro větu platí: podtržená podstatná jména jsou stejného rodu a jsou užita v různém 
pádě i v různém čísle.
- [B] Pro větu platí: podtržená podstatná jména jsou stejného rodu a jsou užita ve stejném 
pádě i ve stejném čísle. 
- [C] Pro větu platí: podtržená podstatná jména jsou stejného rodu a jsou užita v různém 
pádě, ale ve stejném čísle. 
- [D] Pro větu platí: podtržená podstatná jména nejsou stejného rodu a jsou užita ve 
stejném pádě i ve stejném čísle.
- [E] 
Pro větu platí: podtržená podstatná jména nejsou stejného rodu a jsou užita ve 
stejném pádě, ale v různém čísle.
# 7
## 7.1 Silnice byla mokrá kvůli rannímu dešti.
 
Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 7.2 Auto se nastartuje, když se stiskne toto tlačítko.
 
Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 8–12
===

Kapustňáci jsou velcí býložraví savci, kteří žijí v pobřežních vodách i v ústích řek. 
Vzhledově se trochu podobají tuleňům, oproti nim ale kapustňáci mají výraznější, 
mírně zploštělou hlavu. Dospělí jedinci dorůstají délky 2,5 až 4,5 metru a váží 200 až 
# 600 kilogramů. Jejich potravu tvoří především mořské trávy a řasy. Díky tomu získali 
přezdívku mořské krávy, ačkoliv s kravami, které se pasou na loukách, příbuzní rozhodně 
nejsou. Kapustňáci se vyvinuli před více než 50 miliony let ze čtyřnohých suchozemských 
savců a společné předky mají – poněkud překvapivě – se slony.
Pokud vezmeme v potaz poměr mezi hmotností mozku a celkovou hmotností 
živočicha, pak kapustňák má menší mozek než většina savců. To ale neznamená, 
že je hloupý. Podle vědců jsou kapustňáci v URČITÉM směru srovnatelní s delfíny, 
považovanými za jedny z nejinteligentnějších tvorů ve zvířecí říši.
Kapustňáci mají malé oči, nicméně zrak jim slouží docela dobře. Aby se ale podívali 
směrem, kterým potřebují, musí otočit celé tělo. Místo 7 krčních obratlů, což je počet 
obvyklý u savců, jich totiž kapustňák má pouze 6 (stejně jako lenochod krátkokrký). 
Co se týče zubů, mohli bychom kapustňákům závidět. Člověk totiž PROJDE přirozenou 
výměnou chrupu jen jednou za život, zato když kapustňákovi vypadne zub (většinou 
následkem konzumace stravy se zrnky písku), vždy mu doroste. 
Kapustňáci jsou zdatní plavci – mají velký silný ocas, který jim USNADŇUJE pohyb ve 
vodě. Nad hladinu se vynořují zpravidla každých 5 minut, i když pod vodou vydrží bez 
nádechu až 20 minut. Nemají silnou vrstvu podkožního tuku, a tak dlouhodobě nejsou 
schopni snášet nižší teploty. ***** 
Kapustňáci jsou velmi přátelští tvorové. V současné době však jejich počty z dosud 
neznámých důvodů stále klesají. Byli proto zapsáni na seznam OHROŽENÝCH živočišných 
druhů.
(*www.epochaplus.cz; www.national-geographic.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Hmotnost každého dospělého kapustňáka, který měří 4,5 metru, činí 
# 600 kilogramů. 
## 8.2 Po dvacetiminutovém pobytu pod vodou se kapustňák musí na 5 minut 
vynořit nad hladinu. 
## 8.3 Jak kapustňák, tak lenochod krátkokrký mají menší počet krčních obratlů, 
než je u savců běžné. 
## 8.4 Vezmeme-li v potaz poměr mezi hmotností mozku a celkovou hmotností 
živočicha, pak většina savců má větší mozek než kapustňák. 
# 9 
Která z následujících možností patří na vynechané místo (*****) ve výchozím 
textu?
- [A] V teplejších měsících hledají možnost, jak se ochladit, a proto se přesouvající do 
polárních oblastí.
- [B] 
V chladnějších měsících hledají možnost, jak se zahřát, a proto se přesouvající do 
tropických oblastí.
- [C] V chladnějších měsících proto hledají možnost, jak se zahřát, a to například 
v blízkosti elektráren vypouštějících teplou vodu.
- [D] V teplejších měsících proto hledají možnost, jak se ochladit, a to například 
v blízkosti elektráren vypouštějících studenou vodu.
Veřejně nepřístupná informace podle § 60b odst. 3 a § 80b školského zákona
# 10 
Které z následujících tvrzení je pravdivé?
(Posuzovaná slova jsou ve výchozím textu zapsána velkými písmeny.)
- [A] Slovo *nejistém* by ve výchozím textu mělo opačný význam, než má v textu slovo 
*určitém*.
- [B] 
Slovo *nepronikne* by ve výchozím textu mělo opačný význam, než má v textu 
slovo *projde*.
- [C] Slovo *ztěžuje* by ve výchozím textu mělo opačný význam, než má v textu slovo 
*usnadňuje*.
- [D] Slovo *statečných* by ve výchozím textu mělo opačný význam, než má v textu 
slovo *ohrožených*.
# 11 
Které z následujících tvrzení o zájmenech tučně vyznačených ve výchozím textu 
je pravdivé? 
- [A]  Každým z těchto zájmen je zastupováno podstatné jméno *kapustňák*.
- [B] 
Ani jedním z těchto zájmen není zastupováno podstatné jméno *kapustňák*.
- [C] Zájmenem *nim* je zastupováno jiné podstatné jméno než *kapustňák*, zájmenem 
*mu* je zastupováno podstatné jméno *kapustňák*.
- [D] Zájmenem *nim* je zastupováno podstatné jméno *kapustňák*, zájmenem *mu* je 
zastupováno jiné podstatné jméno než *kapustňák*.
# 12 
Které z následujících tvrzení je pravdivé? 
(Číslice 7 se v některých případech správně čte jako *sedm* či *sedum*, v jiných jako 
*sedmi*. Úsek, v němž se nachází posuzovaná číslice, je ve výchozím textu podtržen.)
- [A]  Číslice 7 se jak v textu, tak ve větě *Místo 7 už bohužel bylo obsazené* má správně 
číst jako *sedmi*.
- [B] 
Číslice 7 se jak v textu, tak ve větě *Místo 7 už bohužel bylo obsazené* má správně 
číst jako *sedm* či *sedum*.
- [C]  Číslice 7 se v textu má správně číst jako *sedmi*, ale ve větě *Místo 7 už bohužel bylo* 
*obsazené* se má správně číst jako *sedm* či *sedum*.
- [D] Číslice 7 se v textu má správně číst jako *sedm* či *sedum*, ale ve větě *Místo 7 už* 
*bohužel bylo obsazené* se má správně číst jako *sedmi*.
# 13 
Rozhodněte o každém z následujících větných celků, zda je zapsán pravopisně 
správně (A), nebo ne (N).
(Čárky neposuzujte, jsou zapsány správně.)
 
A 
N
## 13.1 Všechny děti se rozběhly k místu, odkud se ozývalo zoufalé psí vytí. 
## 13.2 Mimořádné objevy vynikajícího vědce byly výsledkem pouhé náhody. 
## 13.3 Zásoby posypové soly se kvůli velkým mrazům vyčerpaly už v půlce ledna. 
## 13.4 Sestry dlouho vybíraly šaty, které by se hodily k novým blyštivým šperkům. 
 
Veřejně nepřístupná informace podle § 60b odst. 3 a § 80b školského zákona
# 14 
Uspořádejte jednotlivé části textu (A–F) tak, aby na sebe navazovaly.
- [A] Byl si totiž jist, že se bude skvěle vyjímat mezi dalšími trofejemi v jeho domě. 
Vejce tedy zastrčil do kapsy svého kabátu a spěchal zpět do člunu.
- [B] Kapitán K. je ale prohlásil za zbabělce a přikázal, aby veslovali dál. V hloubi 
jeskyně spatřili velkou hromadu předmětů z potopených lodí.
- [C] Okouzleně na něj hleděl. Nic podobného ještě nikdy neviděl. Zvedl ho a vtom 
slyšel šeptat tisíce hlasů: *Můžu proměnit tvé sny ve skutečnost*. Kapitán K. však 
neměl čas na hlasy ani na nesmysly z pohádek. Zatoužil po tom křišťálu.
- [D] Kapitán K. velel bitevní lodi Leviatan. Hlídkoval zrovna na dalekém severu, když 
spatřil ostrov tvořený skalami a ledem, který nebyl zanesen na žádné mapě.
- [E] Na jejím vrcholku cosi červeně zářilo. Kapitán K. vystoupil z člunu a začal lézt 
nahoru. Záhy zjistil, že jde o obří hnízdo. V jeho středu spočívalo červené 
křišťálové vejce.
- [F] Zkoumal dalekohledem pobřeží a vtom zpozoroval jeskyni, z níž vycházelo 
světlo. Nařídil, aby byl na moře spuštěn člun, a s posádkou se vypravil 
prozkoumat tajemství ostrova. Jakmile loďka vplula do jeskyně, ozval se řev. 
Námořníci úplně ztuhli hrůzou. 
(*T. Taylor, Malamandr, upraveno*)
První část: 
_____
Druhá část: 
_____
Třetí část: 
_____
Čtvrtá část: 
_____
Pátá část: 
_____
Šestá část: 
_____
VÝCHOZÍ TEXT K ÚLOZE 15
===

Už nás to tady nebaví, půjdeme raději domů.
# 15 
Napište smysluplnou větu o čtyřech slovech, v níž výraz DOMŮ bude 
jednoznačně jiným slovním druhem než ve výchozím textu.
Vzniklá věta musí obsahovat tvar *domů*, musí být gramaticky i pravopisně správná 
a musí obsahovat přísudek. Výraz *domů* nesmí být použit jako vlastní jméno. 
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOZE 16
===

TEXT 1
napsaný
tamější
přející
pochopitelný
havraní
chráněný
svázaný
nástěnný
savý
mycí
zbitý
odhadnutý
ležící
stěhovavý
prošlý
kapající
TEXT 2
Přídavná jména typu A se tvoří ze sloves, např. ze slovesa *postavit* (konkrétně z tvaru 
*postaven*) vzniklo přídavné jméno *postavený*, ze slovesa *povídat* vzniklo přídavné jméno 
*povídavý*.
Přídavná jména typu B se tvoří z jiných slovních druhů než ze sloves, např. z podstatného 
jména *truhlář* vzniklo přídavné jméno *truhlářský*.
# 16 
Vypište z TEXTU 1 tři přídavná jména typu B.
Úlohu řešte na základě definic uvedených v TEXTU 2. 
Za chybu je považováno jak neuvedení hledaného přídavného jména, tak zapsání 
jakéhokoli slova, které neodpovídá zadání.
VÝCHOZÍ TEXT K ÚLOZE 17
===

Přijali mě na školu s rozšířenou výukou francouzského jazyka. V červnu proběhla 
schůzka pro zákoné zástupce budoucích žáků prvního ročníku, na které bylo řečeno, že 
se v září pojede na čtyřdenní výlet do Paříže! Když my rodiče tu novinu řekli, byl jsem 
nadšený. 
Třetí zářijový týden jsme se vydali na cestu. Ubytování bylo zajištěno na předměstí, za 
historickými památkami jsme proto cestovali metrem. Pařížské metro má nezaměnitelné 
kouzlo: během jízdy všudypřítomní hudebníci svými rozvernými písněmi vyloudili 
úsměvy na tvářích cestujících a tklivými šansony je dojali až k slzám.
S učitely jsme se procházeli po nábřeží, zavítali do nejznámějších muzeí, vyjeli 
výtahem na vrchol Eiffelovy věže a z výšky téměř 300 metrů jsme si vychutnávali úžasný 
výhled. Zcela upřímě říkám, že jsem se do Paříže zamiloval. Díky pobytu jsme se také 
všichni lépe poznali.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ.
Podtržené výrazy jsou zapsány správně.
Ohebná slova zapište bezchybně ve stejném tvaru, ve kterém jsou užita v textu. Za 
chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 18–22
===

TEXT 1
(1) Lydia stála uprostřed kuchyně a přihlížela, jak si jídlo na sporáku spokojeně 
pobrukuje. „Asi by ses měl podívat do dětského pokoje, Georgi.“ 
„Proč? Stalo se něco?“ zajímalo George.
„Zkrátka mi to tam teď připadá divné.“
Šli spolu chodbou svého dokonalého domu. Jen samotný nábytek a nejrůznější 
technické vychytávky je přišly na třicet tisíc dolarů. 
„Tak co se ti tu nezdá?“ zeptal se George, když vstoupili do dětského pokoje.
(2) Chvilku se nic nedělo, záhy se ale před očima manželů Hadleyových zjevila africká 
savana, věrně zachycená do posledního kamínku a stébla trávy, a strop pokoje se 
proměnil v oblohu spalovanou žhavým sluncem. Georgeovi se rázem orosilo čelo potem.
„Pojď z toho slunce,“ řekl Lydii, „tohle už je moc skutečné. Stejně ale nechápu, co tě na 
tom znepokojuje.“
Vtom se z přístrojů v rozích pokoje začaly linout pachy: horká vůně trávy, chladivý 
závan napajedla, ostrý zápach zvířat. Posléze se přidaly i první zvuky africké savany: 
dusot antilopích kopýtek, šustot supích křídel. Z keřů se vynořili lvi a pomalu se blížili 
k manželům Hadleyovým. George zaplavil obdiv ke géniovi, který tohle vše vymyslel. 
Dětský pokoj občas vypadal až neuvěřitelně přesně. Když George dostal chuť odskočit si 
do jakékoliv země, stačil mžik – a přání se splnilo.
Lvi se nyní zastavili a upřeně George s Lydií pozorovali. Znenadání se k nim rozběhli. 
Lydia zaječela a utekla na chodbu. George vyrazil za ní. Jakmile za sebou zabouchl dveře 
pokoje, rozesmál se.
„Georgi, málem nás sežrali!“ polykala slzy Lydia.
„Uznávám, nepochybně to působí, jako by to bylo opravdové – úplná Afrika v domě. 
Ale nezapomeň, že to byl jen prostorový barevný film o přírodě.“
(*R. Bradbury, Ilustrovaný muž, upraveno*)
TEXT 2
Personifikace se uplatňuje např. ve spojení *mráz kreslil na okna květy* – něco (*mráz*), co je 
v našem běžném životě neživé, dělá něco (*kreslí*), co je typické pro člověka. Ve spojení 
*nastaly silné mrazy* se personifikace neuplatňuje.
# 18 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Jediným místem, kam dětský pokoj dokázal člověka přenést, byla Afrika. 
## 18.2 Manželé Hadleyovi koupili svůj dokonalý dům za celkem třicet tisíc dolarů. 
## 18.3 Manželé Hadleyovi vnímali africkou savanu v dětském pokoji dříve zrakem 
než sluchem. 
## 18.4 Když George poprvé spatřil obraz africké savany v dětském pokoji, zpotil se 
strachem z toho, co bude následovat. 
# 19 
Vypište z první části TEXTU 1 tři dvouslabičná neohebná slova.
Vlastní jména neposuzujte, nejsou správným řešením. Za chybu je považováno 
jak neuvedení hledaného neohebného slova, tak zapsání jakéhokoli slova, které 
neodpovídá zadání. 
Veřejně nepřístupná informace podle § 60b odst. 3 a § 80b školského zákona
# 20 
Ve kterém z následujících úseků podtržených v TEXTU 1 se uplatňuje 
personifikace?
(Úlohu řešte na základě definice uvedené v TEXTU 2.)
- [A] jak si jídlo na sporáku spokojeně pobrukuje
- [B] 
že to byl jen prostorový barevný film o přírodě
- [C] dětský pokoj občas vypadal až neuvěřitelně přesně
- [D] vtom se z přístrojů v rozích pokoje začaly linout pachy
# 21 
Která z následujících možností vystihuje TEXT 1? 
(vnější charakteristika = popis vzhledu nějaké osoby či zvířete) 
- [A]  Jde o vypravování, jehož součástí je vnější charakteristika lvů.
- [B]  Jde o populárně-naučný text, jehož součástí je vnější charakteristika lvů.
- [C]  Jde o vypravování, v němž se píše o lvech – jejich vnější charakteristika ale 
v textu není.
- [D]  Jde o populárně-naučný text, v němž se píše o lvech – jejich vnější 
charakteristika ale v textu není.
# 22 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou v TEXTU 1 vyznačena tučně.)
 
A 
N
## 22.1 Slovo *připadat* je v textu užito ve významu *někomu se nějak jevit*. 
## 22.2 Slovo *věrně* je v textu užito ve významu *výstižně, přesně*. 
## 22.3 Slovo *vyrazit* je v textu užito ve významu *silou způsobit, že něco vypadne*. 
## 22.4 Slovo *nepochybně* je v textu užito ve významu *určitě, jistě*. 
# 23 
Která z následujících vět NENÍ zapsána pravopisně správně?
- [A] Po nedávném úrazu musí děda chodit o holi.
- [B] 
Na výlet jsem si oblékla košili s dlouhými rukávy.
- [C] Výsledky sportovní soutěže se dozvíme už za chvíli.
- [D] S rozbitým zipem na kozačce zašla do opravny obuvy.
# 24 
Vypište z každé z následujících vět (24.1 a 24.2) základní skladební dvojici.
(Základní skladební dvojice musí být zapsány pravopisně správně.)
## 24.1 Na začátku koncertu slavné zahraniční skupiny překvapivě vystoupí dvě talentované 
české zpěvačky.
## 24.2 Stinná zákoutí a studený horský potok představují vítané osvěžení po namáhavé túře.
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 25–27
===

Mezi nejagresivnější hry na světě zaručeně patří florentský fotbal. Tento sport, jehož 
kořeny sahají do 16. století, se hraje výhradně v italském městě Florencii.
Ve florentském fotbale spolu soupeří dva týmy po 27 hráčích. Někteří na sobě během 
zápasu mají kromě bot jen nabírané kalhoty ke kolenům a hrdě divákům ukazují svalnatá 
potetovaná záda, jiní jsou oblečeni v kompletních kostýmech. Tým, jehož hráči se podaří 
dopravit kožený míček do soupeřovy sítě, získává bod. Jeden zápas trvá 50 minut, 
vítězem se stává tým, který získá více bodů. Během utkání je například zakázáno kopat 
protihráče do hlavy, řada tvrdých zákroků je ale povolena. Týmy rozhodně *****, zápas 
proto občas připomíná masovou rvačku. Pokud se souboj příliš vyostří, zamává rozhodčí 
hráčům před obličeji pštrosím perem, aby je dostal od sebe.
V současnosti se tomuto sportu věnují pouhé čtyři týmy. Sezóna je ve Florencii 
zahájena vždy začátkem června, a to dvěma zápasy. Jejich vítězové se 24. června utkají 
ve finálovém zápase, jímž se završí oslavy svátku svatého Jana Křtitele, patrona Florencie. 
Víc utkání se v daném roce nekoná, což je vzhledem k brutalitě tohoto sportu jen dobře.
(*www.refl ex.cz; plus.rozhlas.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Ročně se ve Florencii uskuteční celkem tři zápasy ve florentském fotbale. 
## 25.2 Někteří z hráčů florentského fotbalu mají při zápasu částečně obnažená těla. 
## 25.3 Během utkání ve florentském fotbale se na hřišti pohybuje jeden rozhodčí 
a celkem 27 hráčů. 
## 25.4 V okamžiku, kdy se jednomu hráči podaří dopravit míček do soupeřovy sítě, 
dané utkání vyhrává tým tohoto hráče.  
# 26 
Ve které z následujících možností je uvedeno ustálené slovní spojení, jež 
vystihuje situaci ve výchozím textu, a patří tedy na vynechané místo (*****) 
v textu?
- [A] neprodají svou kůži draze
- [B] 
neprodají svou kůži lacino
- [C] nenesou svou drahou kůži na trh
- [D] nenesou svou lacinou kůži na trh
# 27 
Které z následujících tvrzení je pravdivé?
(Tvar *který* je ve výchozím textu vyznačen tučně.)
- [A] Tvar *který* je spisovný jak ve výchozím textu, tak v souvětí *Zeptal se, který město je* 
*poblíž*.
- [B] 
Tvar *který* je nespisovný jak ve výchozím textu, tak v souvětí *Zeptal se, který město* 
*je poblíž*.
- [C] Tvar *který* je ve výchozím textu nespisovný, ale v souvětí *Zeptal se, který město je* 
*poblíž* je spisovný.
- [D] Tvar *který* je ve výchozím textu spisovný, ale v souvětí *Zeptal se, který město je* 
*poblíž* je nespisovný.
Veřejně nepřístupná informace podle § 60b odst. 3 a § 80b školského zákona
## 28.1   
## 28.2 
 
 
 
 
 
 
 
 
 
 
 
�
��
�
�
## 28.3  
## 28.4 
 
 
 
 
 
 
 
�
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
- [A] 
Více než polovina vajíček v košíku je čokoládových. Celkový počet bonbonů je lichý. 
Na tácu je méně malovaných vajíček než v košíku.
- [B] 
Více než polovina vajíček na tácu je čokoládových. V košíku je více malovaných 
vajíček než na tácu. Na tácu je sudý počet bonbonů. 
- [C] 
Celkový počet malovaných vajíček je lichý. Počet bonbonů v košíku je shodný 
s počtem bonbonů na tácu. Na pomlázce je sudý počet stuh. 
- [D] 
Celkový počet malovaných vajíček je větší než počet bonbonů na tácu. Na pomlázce 
je lichý počet stuh. Více než polovina všech vajíček je v košíku. 
- [E] 
V košíku je více čokoládových vajíček než na tácu. Celkový počet malovaných vajíček 
je menší než celkový počet bonbonů. V košíku je sudý počet bonbonů. 
- [F] 
Na tácu je lichý počet malovaných vajíček. Celkový počet vajíček v košíku je sudý. 
Počet malovaných vajíček v košíku je menší než počet bonbonů na tácu.
Vysvětlivky: 
Na obrázku jsou celkem dva bonbony (jeden na tácu a druhý v košíku) a celkem pět vajíček. Na pomlázce 
jsou celkem dvě stuhy. 
Obě vajíčka na tácu 
jsou malovaná.
Dvě vajíčka v košíku 
jsou čokoládová, jedno 
je malované.  
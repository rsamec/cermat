
VÝCHOZÍ TEXT K ÚLOHÁM 1–3
===

(1)  Náš kocourek, rudovousek,
vyvedl nám pěkný kousek,
ano, vyved kus!
Náš kocourek, rudovousek,
nesněd nám jen husy kousek,
on sněd celou hus!
(2)  Náš kocourek rozmrzelý
sněd jen husu, nechal zelí,
to mu bylo mdlé;
když jsme se to dozvěděli,
náš kocourek, vždycky bdělý,
věděl, že je zle.
(3)  Věděl, že je v nebezpečí,
že ta husa byla něčí,
a on, nezván, host.
Hned pomyslel na zaječí,
na cestu však mezi řečí
poslední vzal kost.
(*J. V. Sládek, Rudovousek, upraveno*)
# 1 
Které z následujících tvrzení odpovídá výchozímu textu?
- [A] Kocourek snědl pouze husu, protože zelí mělo podle něj příliš výraznou chuť.
- [B] 
Kocourek své majitele rozhněval tím, že jejich hostům nechal z husy pouze kost.
- [C] Kocourek byl záhy po snědení husy přísně potrestán, a proto od svých majitelů 
nadobro utekl.
- [D] Kocourek si byl alespoň chvíli vědom toho, že husa byla určena pro někoho 
jiného než pro něj.
# 2 
Které z následujících tvrzení o první sloce výchozího textu je pravdivé?
- [A] Slovo *kousek* je zde dvakrát užito ve významu *malá část nějakého celku*.
- [B] 
Slovo *kousek* zde není ani jednou užito ve významu *malá část nějakého celku*.
- [C] Slovo *kousek* je užito ve významu *malá část nějakého celku* pouze v druhém verši.
- [D] Slovo *kousek* je užito ve významu *malá část nějakého celku* pouze v pátém verši.
# 3 
Které z následujících tvrzení o výchozím textu je pravdivé?
- [A] V každé sloce je první verš osmislabičný.
- [B] 
V žádné sloce není první verš osmislabičný.
- [C] Pouze v jedné sloce je první verš osmislabičný.
- [D] Celkem ve dvou slokách je první verš osmislabičný.
# 4 
Vypište z každé z následujících vět (4.1 a 4.2) základní skladební dvojici.
(Základní skladební dvojice musí být zapsány pravopisně správně.)
## 4.1 P očetné obecenstvo se dlouhým potleskem oběma hercům odvděčilo za mimořádné 
představení.
## 4.2 Ten keř zasazený mezi lípy na konci parku bude díky zdejší úrodné půdě jistě rychle 
růst.
# 5 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 5.1 Kvůli únavě z náročného výstupu se dětem už před večeří klížily oči. 
## 5.2 Červené značky turisty dovedli na vyhledávanou vyhlídku mezi skalami. 
## 5.3 Na lyžařský výcvik si můj syn bohužel zapomněl vzít nabíječku na telefon. 
## 5.4 Oslava vítězství našich sportovců se protáhla až do časných ranních hodin. 
# 6 
Přiřaďte k jednotlivým tvrzením (6.1–6.3) odpovídající větu (A–E).
(Žádnou možnost z nabídky A–E nelze přiřadit víckrát než jednou. Dvě m ožnosti 
zbudou a nebudou použity.)
Příklad: *Děti lze v družině vyzvedávat až od tři hodin*. – V této větě se vyskytuje číslovka 
v chybně užitém tvaru.
## 6.1 V této větě se vyskytuje zájmeno v chybně užitém tvaru. 
## 6.2 V této větě se vyskytuje přídavné jméno v chybně užitém tvaru. 
## 6.3 V této větě se vyskytuje podstatné jméno v chybně užitém tvaru. 
- [A] Během stavebních úprav se řemeslníci museli zabývat opadávání omítek.
- [B] S kamarádkami ze základní školy jsem se o něj bavila přibližně před týdnem.
- [C] Před odjezdem byste si měli zkontrolovat platnost svých cestovních dokladů.
- [D] Z hluboce znepokojených výrazů místních občanů starosta vyčetl vše podstatné.
- [E] 
U slavnostně prostřenému stolu se dnes mimořádně sešli všichni členové naší rodiny.
VÝCHOZ Í TEXT K ÚLOZE 7
Eda se učí hrát na housle, ale *****. Nezahraje jediný čistý tón, neumí ani držet smyčec.
# 7 
Ve kte ré z následujících možností je uvedeno české ustálené slovní spojení, 
jež vystihuje situaci ve výchozím textu, a patří tedy na vynechané místo (*****) 
v textu?
- [A] jde mu to jako drzé opici
- [B] 
jde mu to jako pytli blech
- [C] jde mu to jako psovi pastva
- [D] jde mu to jako vyorané myši

VÝCHOZÍ TEXTY K ÚLOHÁM 8–12
===

TEXT 1
(1) Dávný bůh Moloch vyžadoval lidské oběti, proto se slovem *moloch* obvykle 
označuje něco strašného, co ničí člověka. Moloch ovšem není jen symbol krutosti. Je to 
i drobný ještěr dorůstající 20 centimetrů, který žije v australských písčitých pouštích. 
Moloch ostnitý, podivný tvor pokrytý ostny a kožními růžky, sice vypadá děsivě, pro 
člověka je však zcela neškodný. Je to potravní specialista, tedy živočich živící se výhradně 
jedním živočišným druhem. V případě molocha jsou to mravenci – uvádí se, že za minutu 
jich spořádá až 45. Požírat tento hmyz malou, částečně srostlou tlamičkou sice moloch 
zvládne, nabrat vodu přímo do tlamy však nedokáže.
(2) Přesto žízní rozhodně nikdy netrpí. Šupinatá kůže molocha ostnitého totiž ukrývá 
jakousi síť zavlažovacích kanálků, slabších než lidský vlas. Když si po občasném dešti 
moloch stoupne do kaluže, jeho kůže začne nasávat vodu, ta se dostává dál do těla 
a končí v jeho tlamě. Vodu ještěr nakonec spolkne. Funguje to podobně, jako kdybyste 
kostku cukru postavili do loužičky modrého inkoustu: po kontaktu s tekutinou se kostka 
začne směrem vzhůru barvit modře. Moloch je schopen nasát dostatečné množství 
vody také z písku nasáklého rosou: stačí, že si na něj třeba lehne bříškem nebo si ho 
nožičkama hodí na záda. *****
(3) Moloch je ale fascinující živočich i z jiných důvodů. Například zbarvení jeho těla 
není stále stejné: v teple je tento ještěr světle žlutý s načervenalými skvrnami, v chladu 
ztmavne. Díky tomu moloch snadno splyne se svým okolím. Knoflíkovitý výrůstek na 
jeho týlu, který připomíná druhou hlavu, slouží k oklamání nepřátel. Případné útočníky 
odradí i nebezpečně vyhlížející ostny. Moloch ostnitý je zkrátka důkazem, že se 
živočichové umí přizpůsobit i extrémním podmínkám.
(*www.zoommagazin.iprima.cz; www.abicko.cz, upraveno*)
TEXT 2
Souvětí typu A je jednoznačné, zájmeno *který* totiž odkazuje pouze k jednomu 
podstatnému jménu, např. *Učili se o symbolech České republiky, která vznikla ve 20. století*.
Souvětí typu B je nejednoznačné, zájmeno *který* totiž může odkazovat k více 
podstatným jménům, např. *Učili se o vlajce České republiky, která vznikla ve 20. století*.
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Zbarvení těla molocha ostnitého se mění v souvislosti se změnou okolní 
teploty. 
## 8.2 Ačkoli je pro molocha ostnitého nemožné nabrat vodu přímo do tlamy, 
voda se do jeho těla dostane jiným způsobem. 
## 8.3 Moloch ostnitý byl pojmenován po nelítostném bohu Molochovi, protože 
oba ztělesňují něco krutého, co ohrožuje člověka. 
## 8.4 Všichni potravní specialisté se živí pouze jedním živočišným druhem a tím 
jsou stejně jako v případě molocha ostnitého mravenci. 
# 9 
Vypište z druhé části TEXTU 1 tři podstatná jména, která jsou v textu užita 
v 6. pádě.
Vynechanou část textu neposuzujte. Chybějící dílčí odpověď nebo zápis jakéhokoli 
slova, které nevyhovuje zadání úlohy, jsou považovány za chybu.
# 10 
Které z následujících tvrzení o TEXTU 1 je pravdivé?
Úlohu řešte na základě definic uvedených v TEXTU 2.
- [A] V textu jsou podtržena dvě souvětí typu A. 
- [B] 
V textu jsou podtržena dvě souvětí typu B.
- [C] V první části textu je podtrženo souvětí typu A, ve třetí části textu je podtrženo 
souvětí typu B.
- [D] V první části textu je podtrženo souvětí typu B, ve třetí části textu je podtrženo 
souvětí typu A.
# 11 
Která z následujících možností patří na vynechané místo (*****) v TEXTU 1?
- [A] Teprve když oba tyto na sebe navazující úkony provede, může přijmout ještě více 
vody.
- [B] 
Někdy se do vlhkého písku dokonce zahrabe celý, tak totiž může přijmout ještě 
více vody.
- [C] Teprve když oba tyto na sebe navazující úkony provede, konečně přestane trpět 
nedostatkem vody.
- [D] Někdy se do vlhkého písku dokonce zahrabe celý, jedině tak totiž přestane trpět 
nedostatkem vody.
# 12 
Které z následujících tvrzení o třech slovech tučně vyznačených v TEXTU 1 je 
pravdivé?
- [A] Slovo *moloch* je významově podřazené slovu *živočich*, které je významově 
nadřazené slovu *ještěr*.
- [B] 
Slovo *živočich* je významově nadřazené slovu *moloch*, které je významově 
nadřazené slovu *ještěr*.
- [C] Slovo *moloch* je významově podřazené slovu *ještěr*, které je významově 
nadřazené slovu *živočich*.
- [D] Slovo *živočich* je významově nadřazené slovu *ještěr*, které je významově 
podřazené slovu *moloch*.
# 13 
Která z následujících vět NENÍ zapsána pravopisně správně?
- [A] V zimě moc ráda nosím teplé vlněné svetry.
- [B] 
Na konci chodby byly obrovské prosklenné dveře.
- [C] V knize byl přehled známých chráněných živočichů.
- [D] Naše děti už za sebou mají všechna povinná očkování.
# 14 
Ke každé z následujících podúloh (14.1 a 14.2) napište současné (tj. ne zastaralé) 
spisovné slovo, které odpovídá zadání a zároveň NENÍ vlastním jménem.
## 14.1 Napište přídavné jméno, které je v 1. pádě čísla jednotného tříslabičné, je příbuzné se 
slovem SNAHA a skloňuje se podle vzoru MLADÝ.
## 14.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem VÉST a skloňuje se podle vzoru SOUDCE.
# 15 
Uspořádejte jednotlivé části textu (A–F) tak, aby na sebe navazovaly.
- [A] Jakmile ovšem zjistili, že v bytě staré paní nemáme co dělat, slušně nás 
vyhodili. Vrátili jsme se k Huklorům probrat další postup.
- [B] Na chvíli jsem se zastavila a poslouchala. Určitě to bylo sténání. Zazvonila jsem 
na ni, ale nic. Žádné kroky se neozvaly. Co teď?
- [C] Stručně jsem jim vylíčila, co jsem za dveřmi naší sousedky zaslechla. „Musíme 
neprodleně jednat,“ řekl Kvído a Hugo sundal ze skoby na zdi svazek paklíčů. 
Pro tyhle zkušené detektivy byla hračka dveře otevřít.
- [D] To, co jsme uvnitř spatřili, všem vyrazilo dech. Paní Čermáková ležela na zemi, 
pod hlavou měla kaluž krve a vedle ní byl pohrabáč. Ihned jsme zavolali sanitku 
a policisty, kteří vzápětí přijeli.
- [E] Když jsem se v poledne vracela ze školy, zaslechla jsem za dveřmi bytu paní 
Čermákové nějaké podivné zvuky. Zdálo se mi, že stará paní volá o pomoc.
- [F] Klidně bych vyrazila dveře, jenže sama bych to nezvládla. Honem jsem vyběhla 
do věže a zabouchala na Huklory. „Co se děje?“ otevřel mi Hugo. Vzápětí 
vyhlédl z pokoje Kvído.
(*V. Steklač, Dvojčata v akci, upraveno*)
První část: 
Druhá část: 
Třetí část: 
Čtvrtá část: 
Pátá část: 
Šestá část: 

VÝCHOZÍ TEXTY K ÚLOZE 16 
===

TEXT 1
kameník 
řidič 
stařík
zbabělec 
chudák 
vychovatel
vesničan 
právník 
truhlář
slaboch 
obhájce 
ovčák
TEXT 2
Činitelské jméno (např. *pekař*) je podstatné jméno utvořené ze slovesa a označující 
osobu podle činnosti, kterou tato osoba dělá (např. *pekař* je člověk, který *peče*).
# 16 
Vypište z TEXTU 1 tři činitelská jména.
Úlohu řešte na základě definice uvedené v TEXTU 2.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
VÝCHOZÍ TEXT K ÚLOZE 17
===

Loni jsem jela na jazykový tábor do slunné Itálie. Naši vedoucí naplánovali také 
několik výletů.
Nejdřív jsme samozřejmě zamířili do Benátek. Během plavby vodními kanáli jsme 
obdivovali úchvatnou italskou architekturu. Většina starobilých domů stojí na dřevěných 
kůlech, které řemeslníci kdysi zapustili do mořského dna. Mořská voda proniká do ulic 
i na náměstí, na to jsou ovšem místní lidé už docela zvyklí. Ocenili jsme, že v historickém 
centru nejezdí auta, protože procházka bez výfukových plynů je mnohem příjemější. 
Co mě ale trochu rozčarovalo, byl poměrně velký nepořádek v uličkách. Tamější 
obyvatelé by mohli aspoň trochu času, který obvykle věnují vysedávání v kavárničkách, 
objetovat úklidu svého města. Svým přátelským chováním si nás však Italové získali, 
proto jsme jim podobné prohřešky odpustili. 
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ.
Podtržené výrazy jsou zapsány pravopisně správně.
Slova zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.

VÝCHOZÍ T EXT K ÚLOHÁM 18–22
Když se Pr cek vrátil ze zajetí zpět ke svým kamarádům, ***** jim nemusel vyprávět, co 
se mu přihodilo. Držkoun to totiž celou dobu sledoval ze své pozorovatelny na stromě 
a neprodleně vše hlásil ostatním. Všichni tak s Prckem prožívali zajetí, výprask prutem, 
všechny ty dlouhé minuty plné utrpení, strachu a vzteku a nakonec i propuštění.
„Musíme zdrhat!“ řekl Třesprdelka, kterému velitelovo příšerné dobrodružství 
připomnělo jeho vlastní nemilé zážitky.
„Nejdřív se musím voblíct,“ namítl Prcek a položil na zem raneček udělaný z košile. 
Když rozvázal její rukávy, našel boty, triko, ale kalhoty nikde… 
„Co se stalo s mejma kalhotama?“ zděsil se.
„Možná žes je ztratil cestou,“ napadlo Držkouna. 
Parta kamarádů se ihned pustila do hledání. I když ale pořádně pr ozkoumali bojiště, 
žádný kus látky, který by p řipomínal kalhoty, na louce neležel. Držkoun dokonce vylezl 
na strom a díval se, ***** někam nezapadly. Za okamžik oznámil: „Nic nevidím. Seš si 
jistej, Prcku, žes je strčil dovnitř, když ses za tím křovím převlíkal?“
„Sem si jistej,“ odpověděl znepokojeně velitel.
Náhle kamarádi zaslechli vítězný zpěv svých protivníků vracejících se domů. Držkoun 
se natahoval, aby na ně skrz větve viděl, a vtom vztekle zařval: „Voni maj tvoje kalhoty. 
Čmajzli ti je, lumpové! Navlíkli je na klacek místo svýho praporu.“
„Tak to sem vyřízenej! Jak projdu vesnicí? A co řeknu doma?“ zbledl Prcek.
Po nekonečných minutách usilovného přemýšlení se Držkoun plácl do čela: „Mám to! 
Hele, já k vám jít nemůžu, protože by mě tví rodiče mohli načapat. Ty tam ale jít můžeš. 
Svlíknu si svoje kalhoty a dám ti je. Ty se zade m dostaneš domů, vezmeš si jiný kalhoty 
a ty moje mi přineseš.“ Zdálo se, že je to geniální nápad.
(*L. Pergaud, Knofl íková válka, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Parta se skládala celkem ze tří kamarádů: Prcka, Držkouna a Třesprdelky. 
## 18.2 Prcek si byl už ve chvíli, kdy rozvazoval raneček, jistý tím, že mu kalhoty vzali 
jeho protivníci. 
## 18.3 Prckovo zajetí časově předcházelo výprasku, který od stejných protivníků 
schytal Třesprdelka. 
## 18.4 Držkoun se odmítl vrátit k sobě domů, protože se domníval, že by ho tam 
mohli přistihnout Prckovi rodiče. 
# 19 
Ve kterém z následujících úseků výchozího textu se NEVYSKYTUJE žádné slovo 
užité v nespisovném tvaru?
- [A] tak to sem vyřízenej
- [B] 
vezmeš si jiný kalhoty
- [C] ty se zadem dostaneš domů
- [D] na klacek místo svýho praporu
# 20 
Která z následujících možností vystihuje výchozí text?
(vnější charakteristika = popis vzhledu nějaké osoby)
- [A] Jde o prózu, jejíž součástí je vnější charakteristika osob, které zajaly Prcka.
- [B] 
Jde o poezii, jejíž součástí je vnější charakteristika osob, které zajaly Prcka.
- [C] Jde o prózu, jejíž součástí není vnější charakteristika osob, které zajaly Prcka.
- [D] Jde o poezii, jejíž součástí není vnější charakteristika osob, které zajaly Prcka.
# 21 
Na každé ze dvou vynechaných míst (*****) ve výchozím textu patří jedno 
slovo. Ve které z následujících možností jsou uvedena obě tato slova v pořadí 
odpovídajícím výchozímu textu? 
(Po doplnění slov musí výchozí text dávat smysl.)
- [A] ani – jestli
- [B] 
ani – pokud
- [C] proto – jestli 
- [D] proto – pokud
# 22 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou ve výchozím textu vyznačena tučně.)
 
A 
N
## 22.1 Slovo *okamžitě* má opačný význam, než má v textu slovo *neprodleně*. 
## 22.2 Slovo *svázal* má opačný význam, než má v textu slovo *rozvázal*. 
## 22.3 Slovo *nemožná* má opačný význam, než má v textu slovo *možná*. 
## 22.4 Slovo *chytila* má opačný význam, než má v textu slovo *pustila*. 
# 23 
Která z následujících vět je zapsána pravopisně správně?
- [A] Kromě viklajících se zubů ho trápily i zanícené dásně.
- [B] 
Kromě vyklajících se zubů ho trápily i zanícené dásně.
- [C] Kromně viklajících se zubů ho trápily i zanícené dásně.
- [D] Kromně vyklajících se zubů ho trápily i zanícené dásně.
VÝCHOZÍ TEXT K ÚLOZE 24
===

V pondělí mě čeká zkoušení z dějepisu.
# 24 
Napište smysluplnou větu o čtyřech slovech, v níž výraz ZKOUŠENÍ bude jiným 
slovním druhem než ve výchozím textu.
Vzniklá věta mu sí obsahovat tvar *zkoušení*, musí být gramaticky i pravopisně správná 
a musí obsahovat přísudek.

VÝCHOZÍ TEXT K  Ú LOHÁM 25–27
===

(1) Prase Pigcasso, žijící na farmě v Jihoafrické republice, je světoznámé díky svým 
obrazům. Chybělo však málo a o tohoto talentovaného malíře bychom přišli.
S malováním začal Pigcasso krátce poté, co ho v roce 2016 jedna žena odkoupila 
z místních jatek, čímž mu zachránila život. V novém bydlišti čekaly na Pigcassa různé 
hračky, sele však všechny rozdupalo nebo snědlo. Nedotčených zůstalo pouze několik 
starých štětců. Pigcassovu majitelku proto napadlo před prasátko postavit plátno 
a barvy. Pigcasso si vzal štětec do rypáku, začal s ním kroužit po plátně a první dílo 
prasečího umělce bylo na světě. Od té doby vytvořil přes čtyři stovky obrazů.
(2) Fotky a videa zachycující toto talentované prasátko, jak maluje obrazy či hrdě 
pózuje před svými výtvory, sleduje na sociálních sítích přes 57 tisíc lidí. Pigcassova 
díla se dobře prodávají, například v roce 2021 zaplatil kupec za jeden jeho obraz skoro 
půl milionu korun, což je nový rekord v oblasti prodeje uměleckého díla vytvořeného 
zvířetem. Pigcasso tak překonal dosavadního rekordmana šimpanze Conga, jehož malb a 
se v roce 2005 prodala za 350 tisíc korun. Veškeré výtěžky z prodeje Pigcassových obrazů 
putují na dobročinné účely, zejména na provoz útulků pro domácí zvířata.
(*www.aktualne.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Skutečnost, že Pigcasso je prase malující obrazy, je známá více než 57 tisícům 
lidí. 
## 25.2 Pigcassova majitelka zachránila seleti život, protože chtěla, aby se naučilo 
malovat. 
## 25.3 Pigcasso zničil všechny předměty, které mu jeho majitelka v novém domově 
připravila, včetně štětců. 
## 25.4 V 21. století se prodaly celkem dva obrazy malované zvířetem: první 
vytvořil šimpanz Congo, druhý namalovalo prase jménem Pigcasso. 
# 26 
Které z následujících tvrzení o slovech tučně vyznačených ve výchozím textu je 
pravdivé?
- [A] Pokud slovo *přišli* nahradíme slovem *vstoupili*, význam textu zůstane zachován. 
- [B] 
Pokud slovo *postavit* nahradíme slovem *umístit*, význam textu zůstane zachován.
- [C] Pokud slovo *vzal* nahradíme slovem *odcizil*, význam textu zůstane zachován. 
- [D] Pokud slovo *překonal* nahradíme slovem *přečkal*, význam textu zůstane zachován.
# 27 
Které z následujících tvrzení je pravdivé?
- [A] Ve výchozím textu jsou podtržena dvě souvětí.
- [B] 
Ve výchozím textu jsou podtrženy dvě věty jednoduché.
- [C] V první části výchozího textu je podtrženo souvětí, v druhé části výchozího textu 
je podtržena věta jednoduchá.
- [D] V první části výchozího textu je podtržena věta jednoduchá, v druhé části 
výchozího textu je podtrženo souvětí.

�
Vysvětlivky:  
 
Na obrázku jsou dva vlaky, které mají celkem čtyři vagóny. 
�
�
�
�
�
�
�
�
�
�
�
�
�
�
�
�
�
�
 
 
 
 
 
 
 
 
 
 
KOLEJ 1
KOLEJ 2
Na 1. koleji stojí 
nákladní vlak 
s lokomotivou 
a dvěma vagóny: 
první z nich je plný, 
druhý je prázdný. 
Na 2. koleji stojí 
osobní vlak 
s lokomotivou 
a dvěma vagóny: 
první z nich je plný, 
druhý je prázdný. 
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
## 28.1   
## 28.2 
 
 
 
 
 
 
 
 
 
 
 
 
 
 
�
��
## 28.3   
## 28.4 
 
 
 
 
 
 
 
KOLEJ 1
KOLEJ 2
KOLEJ 1�
KOLEJ 2�
KOLEJ 1�
KOLEJ 2�
KOLEJ 1
KOLEJ 2
- [A] 
Vlak na 2. koleji nemá víc plných vagónů než vlak na 1. koleji. Nákladní vlak má 
poslední vagón prázdný. Osobní vlak má lichý počet prázdných vagónů. 
- [B] 
Jeden z vlaků má sudý počet plných vagónů. Nákladní vlak má lichý počet prázdných 
vagónů. Vlak na 2. koleji má méně vagónů než vlak na 1. koleji. 
- [C] 
Nákladní vlak nemá plných vagónů stejně jako těch prázdných. Osobní vlak má sudý 
počet vagónů. Vlak na 2. koleji má lichý počet prázdných vagónů. 
- [D] 
Celkový počet vagónů na obrázku je lichý. Vlak na 1. koleji má více vagónů než vlak 
na 2. koleji. Osobní vlak má lichý počet plných vagónů. 
- [E] 
Vlak na 2. koleji má lichý počet plných vagónů. Osobní vlak má jiný počet vagónů než 
vlak nákladní. Nákladní vlak má sudý počet prázdných vagónů. 
- [F] 
Nákladní vlak má lichý počet vagónů. Osobní vlak nemá více vagónů než vlak 
nákladní. Vlak na 1. koleji má sudý počet prázdných vagónů.
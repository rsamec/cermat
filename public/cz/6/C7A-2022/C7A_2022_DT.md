
VÝCHOZÍ TEXTY K ÚLOHÁM 1–3
===

TEXT 1
(1)
Máme rád i mušketýry,
všichni mají bujné kníry.
Stačí kord a mušketa,
sprovodí zlo ze světa.
Každý z nich je jako skála,
rádi zlobí kardinála.
Když to autor dovolí,
živé změní v mrtvoly.
Tady máme d´Artagnana,
je to chlapec jako panna,
je to rodák z Gaskoňska,
velmi zmužněl od loňska.
(2)
A ten vážný, to je Athos,
nemiluje prázdný patos,
nikdy nelká před slečnou,
má rád vřavu válečnou.
Pohlédněte na Porthose,
jenž se z nudy dloubá v nose,
má rád víno, ženy, zpěv,
s chutí pro ně cedí krev. 
A ten další sličné tváře,
padlé dítko semináře,
to je přece Aramis, 
miluje ho každá miss.
Všichni mají sílu obra,
pro vítězství cti a dobra
bodnou přímo do masa
v knize pana Dumasa.
(*J. Žáček, Tři mušketýři*)
TEXT 2
Anafora – opakování téhož slova či skupiny slov na začátku bezprostředně po sobě 
jdoucích veršů.
Epifora – opakování téhož slova či skupiny slov na konci bezprostředně po sobě 
jdoucích veršů.
# 1 
Tvrzení č. 1: Alespoň dva mušketýři jsou díky svému atraktivnímu vzhledu středem 
zájmu mnohých žen.
 
Tvrzení č. 2: V poslední sloce je uvedena informace týkající se vzhledu mušketýrů, 
konkrétně že jsou mimořádně velkého vzrůstu.
 
Odpovídá některé z výše uvedených tvrzení TEXTU 1?
- [A] ano, tvrzení č. 1
- [B] 
ano, tvrzení č. 2
- [C] ne, žádné z těchto tvrzení
- [D] ano, každé z těchto tvrzení
# 2 
Které z následujících tvrzení o první části TEXTU 1 je pravdivé?
Úlohu řešte na základě definic uvedených v TEXTU 2.
- [A] V této části textu se vyskytuje jak anafora, tak epifora. 
- [B] 
V této části textu se nevyskytuje ani anafora, ani epifora.
- [C] V této části textu se vyskytuje anafora, nikoli však epifora.
- [D] V této části textu se vyskytuje epifora, nikoli však anafora.
# 3 
Které z následujících tvrzení o TEXTU 1 je pravdivé?
- [A] V textu jsou podtrženy dva osmislabičné a dva devítislabičné verše.
- [B] 
V textu jsou podtrženy dva osmislabičné a dva sedmislabičné verše.
- [C] V textu jsou podtrženy tři osmislabičné verše a jeden devítislabičný verš.
- [D] V textu jsou podtrženy tři osmislabičné verše a jeden sedmislabičný verš.
# 4 
Která z následujících vět je zapsána pravopisně správně?
- [A] Mic hal si pro nás připravil ty nejkrkolomější jazykolami.
- [B] 
Michal si pro nás připravil ty nejkrkolomější jazykolamy.
- [C] Michal si pro nás připravil ty nejkrkolomnější jazykolami.
- [D] Michal si pro nás připravil ty nejkrkolomnější jazykolamy.
max . 2 body
# 5 
V ypište z každé z následujících vět (5.1 a 5.2) základní skladební dvojici.
(Základní skladební dvojice musí být zapsány pravopisně správně.)
## 5.1 Při ústním zkoušení si můj spolužák kvůli nervozitě vůbec nevzpomněl na název naší 
nejvyšší hory.
## 5.2 Všechny staré učebnice i nejnovější přírůstky naší knihovny byly podle instrukcí paní 
ředitelky řádně zapsány do knihovního fondu.
# 6 
P řiřaďte k jednotlivým souvětím (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Když malé dítě dlouho ponocuje, bývá ve škole hodně nepozorné. 
## 6.2 Protože se intenzivně připravoval, na závodech dopadl nejlépe ze všech. 
## 6.3 Čím výš horolezci vystoupali, tím hůř se jim kvůli řidšímu vzduchu dýchalo. 
- [A] V tomto souvětí jsou dvě příslovce v 1. stupni.
- [B] V tomto souvětí jsou dvě příslovce v 2. stupni.
- [C] V tomto souvětí jsou dvě příslovce ve 3. stupni.
- [D] V tomto souvětí je jedno příslovce v 1. stupni a jedno příslovce v 2. stupni.
- [E] 
V tomto souvětí je jedno příslovce v 1. stupni a jedno příslovce ve 3. stupni.

VÝCHOZÍ TEXT K ÚLOHÁM 7–11
===

(1) Za n ejstarší literární památku je považován Epos o G ilgamešovi, vytvořený 
kolem roku 2500 před naším letopočtem. Toto dílo se nám dochovalo pouze v opisech, 
zaznamenaných na hliněných tabulkách. Ručně pořízený opis byl dlouhou dobu jedinou 
možností, jak vyrobit kopii knihy. Lidstvo muselo ujít pořádný kus cesty, než dostalo do 
rukou tak převratný vynález, jakým je knihtisk.
Ještě ve středověku knihy ručně opisovali mniši v klášterech. Středověké knihy byly 
bohatě zdobené, na začátku kapitoly se obvykle nacházela iniciála – počáteční písmeno 
prvního slova, které je nejen barevně, ale často i velikostí odlišené od okolního textu. 
Co kniha, to originál. Značně nevýhodné ovšem bylo, že výroba takové knihy byla 
velmi zdlouhavá a navíc i nákladná. Vlastnit v té době knihu si proto mohli dovolit jen ti 
nejmajetnější.
Novodobé dějiny ***** v p rvní polovině 15. století Johannes Gutenberg. Tento 
německý zlatník totiž složil řádky textu z liter (jednotlivých písmen) odlitých z kovu, litery 
umístěné do tiskové formy potřel barvou a text vyti skl na papír pomocí tiskařské ho lisu. 
Po ukončení tisku litery rozebral a použil při tisku jiného textu.
(2) Pohyblivé litery, z nichž bylo možné složit text a ten pak vytisknout, se údajně 
poprvé začaly používat v Číně, a to již v 11. století. Přesvědčivý důkaz ale chybí, a tak 
je prvenství obvykle připisováno Gutenbergovi. Podle některých zdrojů byl knihtisk 
vynalezen roku 1440, jde však o nepotvrzený časový údaj. Prvním velkým dílem, které 
bylo vytištěno pomocí Gutenbergova knihtisku, byla ovšem zcela nepochybně bible.
Gutenberg ův vynález odstartoval informačn í revoluci: informace se zpřístupnily 
masám, vzdělání bylo dostupné pro větší množství lidí, věda se rozvíjela rychleji. 
Způsob tištění knih zůstal v podstatě stejný až do konce 18. století, poté se díky novým 
technologiím začal měnit.
(*kol. autorů, Nejvýznamnější postavy v historii světa, upraveno*)
# 7 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Dílo Epos o Gilgamešovi, zaznamenané na hliněných tabulkách, vzniklo před 
zhruba dvěma tisíci pěti sty lety. 
## 7.2 Způsobem, který vynalezl Johannes Gutenberg, se knihy tiskly do roku 1899, 
poté se princip knihtisku změnil. 
## 7.3 Iniciála, běžně se vyskytující na začátku kapitol ve středověkých knihách, se 
od okolního textu odlišuje alespoň jednou vlastností. 
## 7.4 Ve středověku byla výroba knihy časově i fi nančně velmi náročná, proto 
v tomto období každý velmi bohatý člověk vlastnil jedinou knihu. 
# 8 
Které z následujících tvrzení nelze na základě informací obsažených ve 
výchozím textu považovat za jednoznačný fakt?
- [A] Existují zdroje, které uvádějí rok 1440 jako rok, kdy byl vynalezen knihtisk.
- [B] 
První zemí, v níž se pohyblivé litery začaly používat k tisku textu, byla Čína.
- [C] První text, který Gutenberg složil z pohyblivých liter, byl vytištěn v 15. století.
- [D] Litery odlité z kovu, z nichž Gutenberg složil text, byly použity více než jednou.
# 9 
Která z následujících možností patří na vynechané místo (*****) ve výchozím 
textu?
- [A] začal psát (přesněji řečeno tisknout)
- [B] 
přestal psát (přesněji řečeno tisknout)
- [C] začal psát (přesněji ř ečeno vytisknout)
- [D] přestal psát (přesněji řečeno vytisknout)
# 10 
Které z následujících tvrzení o výchozím textu je pravdivé?
- [A] V textu jsou podtržena dvě souvětí, každé z nich se skládá ze dvou vět.
- [B] 
V textu jsou podtržena dvě souvětí, jedno z nich se skládá ze tří vět.
- [C] V první části textu je podtržena věta jednoduchá, v druhé části textu je 
podtrženo souvětí skládající se ze dvou vět.
- [D] V první části textu je podtržena věta jednoduchá, v druhé části textu je 
podtrženo souvětí skládající se ze tří vět.
# 11 
Rozhodněte o každé z následujících dvojic slov, zda tato slova lze v kontextu 
výchozího textu považovat za antonyma (A), nebo ne (N). 
(První slovo z každé dvojice pochází z výchozího textu a je v něm vyznačeno tučně.)
 
A 
N
## 11.1 pořádný – nepořádný 
## 11.2 nevýhodné – výhodné 
## 11.3 nepotvrzený – potvrzený 
## 11.4 dostupné – nedostupné 
# 12 
Ke každé z nás ledujících podúloh (12.1 a 12.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 12.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem TLUSTÝ a skloňuje se podle vzoru ŽENA.
## 12.2 Napište podstatné jméno, které je v 1. pádě čísla jednotného čtyřslabičné, je příbuzné 
se slovem HOTOVÝ a skloňuje se podle vzoru KOST.
# 13 
Která z následujících vět není zapsána pravopisně správně?
- [A] Dlouho plánovaný varhanní koncert se skutečně vydařil.
- [B] 
Tyto dvě zcela odlišné role prokázaly její všestranné nadání.
- [C] Součástí starobylé kašny uprostřed náměstí byla kovanná mříž.
- [D] Nejdůležitější kontakty mi v telefonním seznamu bohužel chyběly.

VÝCHOZÍ TEXT K  ÚLOZE 14
===

Dřív byl Pavel skromný a moc milý kluk. Když ale vyhrál celostátní kolo v matematické 
olympiádě a napsali o něm pochvalný článek v místních novinách, začal se chovat 
nafoukaně. Mluví jen o tom, jaký je génius. ***** 
# 14 
Která z následu jících možností obsahuje české ustálené slovní spojení 
vystihující situaci ve výchozím textu, a patří tedy na vynechané místo (*****) 
v textu?
- [A] Dost si vyhodil z kopýtka.
- [B] 
Pěkně mu přistřihli křídla.
- [C] Dost se chlubí cizím peřím.
- [D] Pěkně mu narostl hřebínek.
# 15 
Uspořádejte jednotlivé části textu (A–F) tak, aby na sebe navazovaly. 
- [A] Fronta lidí před pekárnou je hlasitě povzbuzovala. Pak jedna žena, která bydlí 
v horním bytě, vystrčila hlavu z okna a zavolala na rváče, aby toho nechali. Prý jí 
vzbudili dítě.
- [B] Seděla jsem s matkou doma, když vtom k nám z arény dolehl hlasitý řev. 
Přitiskla jsem si dlaně k uším, abych ho neslyšela. Tatínek říká, že hry jsou dobré 
pro obchod. Maminka si myslí, že do města jen přivádějí darebáky.
- [C] Fuj! Aspoň to ale jejich zápas rychle ukončilo. Dívala jsem se, jak odcházejí. 
Jeden kulhal, druhý měl modřinu pod okem. A jak páchli, hlupáci!
- [D] Mladíci se jí vysmáli, vzápětí však své hrubosti litovali, protože se na jejich hlavy 
vylilo vědro plné špinavé vody. 
- [E] Když jsem se vrátila s čerstvým chlebem domů, s dřevěnými meči tu bojovali 
mí bráškové. Prásk, prásk, prásk. Boj, boj, boj! Proč jim jde jen o to? Podle otce 
je to mužné. Já s tím ale nesouhlasím.
- [F] Myslím, že pravdu má ona. Když jsem o něco později šla do pekárny, na rohu 
ulice se prali dva mladíci. Předstírali, že jsou gladiátoři, ale nevsadila bych si ani 
na jednoho z nich.
(*S. Reidová, Pompeje, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____

VÝCHOZÍ TEXTY K ÚLOZE 16
===

TEXT 1
��Pouze jeden z útočících hráčů nakonec vyvázl bez pokuty.
��Děda si objednal hovězí s rajskou omáčkou.
��Informace uvedené v této příručce si důkladně prostudujte.
��Během večeře se mezi dveřmi zjevil nezvaný host.
��Má dlouholetá kamarádka se stěhuje do jiného města.
��Svůj loňský rekord překonal už na první pokus.
��Vedoucí naší pobočky je opravdu velmi příjemná žena.
��Navzdory radám praktického lékaře máma své pracovní tempo nezvolnila.
��Tato zajímavá beseda je určena především začínajícím pedagogům.
��Letos s námi na lyžařský kurz pojede také náš třídní.
TEXT 2
Zpodstatnělé přídavné jméno má tvary přídavného jména, ale ve větě plní funkci 
podstatného jména, např.:
� *Vědci objevili neznámý druh rostliny*. – přídavné jméno
� *Neznámý se skrýval v křoví.* – zpodstatnělé přídavné jméno
# 16 
Vypište z TEXTU 1 tři zpodstatnělá přídavná jména.
Úlohu řešte na základě definice uvedené v TEXTU 2.
Chybějící dílčí odpově ď nebo zápis jakéhokoli slova, které nevyhovuje zadání úlohy, 
jsou považovány za chybu.
VÝCHOZÍ TEXT K ÚLOZE 17
===

Poměrně dlouho jsem si přál, aby mi rodiče koupili nějakého domácího mazlíčka. 
Trvalo však témněř rok, než jsem je přesvědčil. Nejprve se v dětském pokoji objevila klec, 
později přibyli i její noví obyvatelé. Zakrslí králíci dostali jméno Eda a Tlapka. 
Brzy jsme se spřátelili. Pravidelně jsem Edovy a Tlapce kartáčoval srst kvůli línání, 
denně jsem jim měnil vodu a doplňoval zásoby sena, které je hlavní složkou králičí 
potravy. Jídelníček jsem králíkům občas obohatil směsí s vybranými bylinami, kterou 
jsem koupil v obchodě s krmivy. Do klece jsem umístil několik březových větví, o které si 
brousily zuby.
Eda byl velmi učenlivý. Uměl přiběhnout na zavolání a sám vlezl do přepravky, když 
jsme se chystali na rodinný výlet. Tlapka se s oblibou schovávala pod topením, v jehož 
blízkosti se cítila v bezpečí. Na společně ztrávené chvíle nikdy nezapomenu.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Ohebná slova zapište b ezchybně ve stejném tvaru, ve kterém jsou užita v textu. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.

VÝCHOZÍ TEXT K ÚLOHÁM 18–22
===

(1) Když se král Aurelius po letech vrátil do Británie, své rodné země, rozhodl se, že se 
nejdřív pomstí Vortigernovi za vraždu svého otce. Zjistil, že tento tyran uprchl se svými 
věrnými rytíři na hrad Genoreu, pevnost ukrytou v lesích. Těsně před setměním už 
Aurelius a jeho vojáci stáli u hradních bran. Ihned zažehli ohně a vzápětí byl celý hrad 
v plamenech. Královi muži nelítostným pohledem sledovali, jak se mohutná stavba 
hroutí pod nápory běsnícího živlu, dokud nezůstaly jen zčernalé trámy a ubohé 
hromádky zdiva.
(2) Ráno před Aureliem znenadání stanul ČARODĚJ Merlin. „Správně jsi zúčtoval 
napřed s Vortigernem, králi,“ řekl vážně, „ještě tě však čeká boj se zrádnými Sasy. Slyš mé 
proroctví: v nadcházející bitvě zvítězíš, vidím ale i tvou smrt, dopřeješ-li nepříteli klid!“ Po 
těchto slovech Merlin zmizel.
Ještě týž den byla na maisbelském poli  svedena rozhodující bitva. Bitevní pláň zrudla 
krví, jen několik nepřátel stačilo před Brity utéct do lesů. Aurelius zprvu zamýšlel zbylé 
Sasy pochytat, důležitější však bylo co nejdřív nastolit pořádek v rozvrácené zemi. Kvůli 
vladařským povinnostem král na Merlinovu věštbu brzy zapomněl.
Mezitím Sas jménem Eopa čekal na svou příležitost. Na rozdíl od svých druhů uměl 
hovořit tak, že byl od rodilého Brita k nerozeznání, nemusel se tedy skrývat jako ostatní 
v lesích. Zanedlouho se doslechl, že Aurelius ochuravěl, a tak si oblékl mnišský šat 
a vydal se za králem. Aurelius domnělého mnicha ihned přijal. Eopa krále prohlédl a pak 
mu řekl: „Budeš zdráv, stačí jen posilující spá nek. Připravím ti bylinkový odvar.“
Lstivý Sas ovšem mezi bylinky zamíchal smrtící jed. Aurelius vypil nápoj, za OKAMŽIK 
usnul a více už se neprobudil. P o jeho skonu vzešla nad Británií prazvláštní hvězda. Měla 
podobu draka, z jehož tlamy šlehal oheň.
(*V. Hulpach, Příběhy kruhového stolu, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Bitva na maisbelském poli se odehrála týž den, kdy byl založen požár na 
hradě Genoreu. 
## 18.2 Celé Merlinovo proroctví, které tento čaroděj sdělil králi Aureliovi, se 
nakonec vyplnilo. 
## 18.3 Král Aurelius se narodil v Británii, více než jeden rok svého života však 
prožil jinde než v této zemi. 
## 18.4 Po bitvě na maisbelském poli se Eopa uchýlil mezi mnichy a zde vyčkával 
na to, až král Aurelius onemocní. 
# 19 
Která z následujících možností zachovává význam věty podtržené ve výchozím 
textu?
- [A] a tak dopřeješ nepříteli klid
- [B] 
i když dopřeješ nepříteli klid
- [C] jelikož dopřeješ nepříteli klid
- [D] jestliže dopřeješ nepříteli klid
# 20 
Které z následujících tvrzení o slovech tučně vyznačených ve výchozím textu 
není pravdivé?
- [A] V kontextu výchozího textu je synonymem slova *zprvu* slovo *zpočátku*.
- [B] 
V kontextu výchozího textu je synonymem slova *mezitím* slovo *zatím*.
- [C] Slovo *zanedlouho* je v textu užito ve významu *zakrátko*, *brzy*.
- [D] Slovo *více* je v textu užito ve významu *značně*, *velice*.
# 21 
Které z následujících tvrzení o dvou slovech zapsaných ve výchozím textu 
velkými písmeny je pravdivé?
- [A] Každé z těchto slov má dva kořeny.
- [B] 
Pouze slovo *čaroděj* má dva kořeny.
- [C] Pouze slovo *okamžik* má dva kořeny.
- [D] Žádné z těchto slov nemá dva kořeny.
# 22 
Vypište z první části výchozího textu čtyři podstatná jména, která jsou v textu 
užita v 7. pádě.
Název *Genoreu* není správným řešením.
Slova zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.
# 23 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 23.1 Během maškarního průvodu čerti neustále řinčeli svými řetězy. 
## 23.2 Díky novému učiteli si četbu oblíbili žáci z nižších i vyšších ročníků. 
## 23.3 Těmto květinám se zřejmě bude lépe dařit na okenních parapetech. 
## 23.4 Naděje na usmíření obou rozhádaných bratrů se bohužel rozplinula. 
 
VÝCHOZÍ TEXT K ÚLOZE 24
===

Na konci měsíce jsme vždy pracovně velmi vytížení.
# 24 
Napište smysluplnou větu o čtyřech slovech, v níž výraz PRACOVNĚ bude jiným 
slovním druhem než ve výchozím textu.
Výraz nesmí být použit ja ko vlastní jméno, např. *pan Pracovně*. Vzniklá věta musí 
obsahovat tvar *pracovně*, musí být gramaticky i pravopisně správná a musí obsahovat 
přísudek.

VÝCHOZÍ TEXT K ÚLOHÁM 25–27
===

(1) Jedním z netradičních sportů, který si své příznivce našel i v naší zemi, je discgolf. 
Vznikl v 70. letech minulého století v USA a podobá se klasickému golfu. Místo míčků 
a golfových holí se však při hře používají létající talíře neboli frisbee. 
Během hry musí discgolfista postupně dostat frisbee do všech kovových košů na 
hřišti, a to co nejmenším počtem hodů. Po prvním výhozu z výhoziště hráč hází vždy 
z místa, kam létající talíř dopadl, a v házení pokračuje, dokud se do koše netrefí. Zkušeným 
hráčům na to obvykle stačí pouhé tři hody. Jakmile frisbee skončí v koši, přechází se 
na další výhoziště. Discgolfová hřiště mají od 9 do 18 košů, průměrná vzdálenost mezi 
jednotlivými koši je 100–120 metrů.
(2) Většina discgolfových hřišť je vybudována v městských pa rcích či v okolí měst, 
nedílnou součástí hracích ploch jsou přírodní překážky, například stromy nebo vodní 
plochy. Hraním discgolfu si bezesporu zlepšíte kondici, navíc je to sport finančně 
nenáročný. Stačí vám jenom frisbee a to koupíte i za méně než 500 Kč. Zkuste si discgolf 
zahrát. Uvidíte, jaká je to zábava.
(*www.cald.cz; www.cesky-sport.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Pokud má discgolfi sta dost zkušeností, obvykle mu stačí na celou hru 
pouhé tři hody. 
## 25.2 Discgolf, netradiční sport vzniklý v 70. letech 20. století, ovlivnil podobu 
klasického golfu. 
## 25.3 Maximální povolená vzdálenost mezi jedním a druhým košem na 
discgolfovém hřišti je 120 metrů. 
## 25.4 Existují alespoň nějaká discgolfová hřiště, která se nacházejí jinde než 
v městských parcích nebo v okolí měst. 
# 26 
Ve které z následujících možností jsou v odpovídajícím pořadí uvedeny druhy 
vět vedlejších podtržených ve výchozím textu?
- [A] příslovečná časová – předmětná
- [B] 
příslovečná časová – přívlastková
- [C] příslovečná způsobová – předmětná
- [D] příslovečná způsobová – přívlastková
# 27 
Kolik sloves užitých v rozkazovacím způsobu se vyskytuje v druhé části 
výchozího textu?
- [A] pouze jedno
- [B] 
celkem dvě
- [C] celkem tři
- [D] celkem čtyři

ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
## 28.1   
## 28.2 
 
 
 
 
 
 
 
 
 
 
 
�
��
�
�
## 28.3   
## 28.4 
 
 
 
 
 
 
 
 
�
�
�
�
�
�
�
�
�
�
�
�
�
�
�
�
�
�
 
 
 
 
 
 
 
 
KOLEJ 1
KOLEJ 2
Na 1. koleji stojí 
nákladní vlak 
s lokomotivou 
a dvěma vagóny: 
první z nich je plný, 
druhý je prázdný. 
Na 2. koleji stojí 
osobní vlak 
s lokomotivou 
a dvěma vagóny: 
první z nich je plný, 
druhý je prázdný. 
KOLEJ 1
KOLEJ 2
KOLEJ 1�
KOLEJ 2�
KOLEJ 1
KOLEJ 2
KOLEJ 1�
KOLEJ 2�
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
- [A] 
Osobní vlak má l ichý počet vagónů. Nákladní vlak nemá více vagónů než vlak osobní. 
Vlak na 2. koleji má sudý počet plných vagónů. 
- [B] 
Jeden z vlaků má sudý počet prázdných vagónů. Osobní vlak má lichý počet plných 
va gónů. Vlak na 1. koleji má více vagónů než vlak na 2. koleji. 
- [C] 
Celkový počet vagónů na obrázku je lichý. Vlak na 2. koleji má méně vagónů než vlak 
na 1. koleji. Nákladní vlak má lichý počet prázdných vagónů.
- [D] 
Osobní vlak nemá prázdných vagónů stejně jako těch plných. Nákladní vlak má sudý 
počet vagónů. Vlak na 1. koleji má lichý počet plných vagónů.
- [E] 
Vlak na 2. koleji má lichý počet prázdných vagónů. Nákladní vlak má jiný počet 
vagónů než vlak osobní. Osobní vlak má sudý počet plných vagónů.
- [F] 
Vlak na 1. koleji nemá méně prázdných vagónů než vlak na 2. koleji. Osobní vlak má 
více než jeden plný vagón. Nákladní vlak má lichý počet plných vagónů.
Vysvětlivky:  
Na obrázku jsou dva vlaky, které mají celkem čtyři vagóny.

vÝCHOZí TEXT K ÚLOZE 1
věta č. 1: Tepenné krvácení je třeba zastavit co nejrychleji. 
věta č. 2: Brzy ráno se zemědělci rozešli za svými každodenními povinnostmi.
# 1 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
vÝCHOZí TEXT K ÚLOHÁM 2–4
(1) Lidi na lidi jsou jako saně,
 
člověk na člověka jako kat,
 
podívejte se na ně,
 
musíte naříkat.
(2) Obr do pidimužíka mydlí,
 
domnívaje se, že vyhraje.
 
Klidně seďme na židli,
 
čtěme bibli, tam to všechno je.
(3) Samuelova kniha nám povídá,
 
jak na Žida přišla veliká bída,
 
jak ti bídní Filištíni
 
válku vést nebyli líní,
 
až potkali Davida.
(4) David šel do války volky nevolky,
 
z velké dálky nesl bratrům homolky,
 
v pochodu se cvičil v hodu,
 
dal si pro strýčka Příhodu
 
tři šutry do tobolky.
(5) „Hej hej! Kam se valej?
 
Dyť jsou malej!“
 
Takhle Goliáš ho provokuje,
 
David slušně salutuje.
(6) Když mu ale obr plivnul do očí,
 
David se otočí, prakem zatočí:
 
„Když začínáš, no tak tu máš!
 
Byl jsi větší – já měl kuráž.“
 
A jakej byl Goliáš!
Vysvětlivky: *Filištíni* – příslušníci kmene, o němž se píše v bibli; *homolka* – kuželovitý útvar (např. cukru, sýra); 
 
*tobolka* – brašna
(*J. Voskovec a J. Werich, David a Goliáš, upraveno*)
# 2 
Které z následujících tvrzení odpovídá výchozímu textu?
- [A] David se nenechal zastrašit skutečností, že osoba, která mu plivla do očí, byla 
vyššího vzrůstu než on.
- [B] David si s sebou vzal tři kameny, protože už předem věděl, že se mu při střetu 
s Goliášem budou hodit.
- [C] Jakmile se Goliáš setkal s Davidem a jeho bratry, začal ihned na jejich adresu 
pronášet provokativní poznámky.
- [D] Jakmile se David doslechl, že Filištíni potřebují jeho pomoc v boji proti jisté 
osobě, podstoupil u nich výcvik v hodu.
# 2
# 3 
Která z následujících možností nejlépe vystihuje třetí část výchozího textu?
- [A] V této části textu je pomocí personifikace vyjádřeno, že ve vyprávěném příběhu 
ožila Samuelova kniha.
- [B] V této části textu je vyjádřeno, že v Samuelově knize se vypráví příběh, v němž 
mimo jiné vystupují Filištíni.
- [C] V této části textu je vyjádřeno, že v Samuelově knize Filištíni popisují čtenářům 
události z války, kterou rozpoutali.
- [D] V této části textu je pomocí personifikace vyjádřeno, že Samuelova kniha vedla 
se čtenáři rozhovor o příčinách bídy.
# 4 
Které z následujících tvrzení o čtvrté části výchozího textu je pravdivé?
- [A] V této části textu není žádný verš osmislabičný.
- [B] V této části textu je pouze třetí verš osmislabičný.
- [C] V této části textu je pouze čtvrtý verš osmislabičný.
- [D] V této části textu je osmislabičný jak třetí verš, tak čtvrtý verš.
# 5 
Přiřaďte k jednotlivým schématům (5.1–5.3) souvětí (A–E), jehož výstavba 
odpovídá příslušnému schématu.
(Schématem je myšleno pořadí vět v souvětí. Vysvětlivky zkratek: VH = věta hlavní; VV = věta vedlejší. 
Žádná možnost z nabídky A–E nesmí být přiřazena víckrát než jednou.)
## 5.1 VV – VH – VV 
## 5.2 VH – VV – VH 
## 5.3 VH – VV – VV 
- [A] Přestože se mu ta paní zdála povědomá, vůbec si nemohl vzpomenout, odkud ji zná.
- [B] Jestliže vyplníte tento formulář a my vás vylosujeme, získáte od nás hodnotný dárek.
- [C] Včera jsem se svého kamaráda ptala, zda si už konečně koupil vybavení, když chce se 
mnou jet o Vánocích na hory.
- [D] Před odjezdem do Itálie si nejdřív neuvědomila, kolik místa zaberou hračky, na 
poslední chvíli tedy musela přerovnat kufry.
- [E] Nedávná povodeň sice způsobila rozsáhlé škody, naštěstí se ale hasičům podařilo 
včas evakuovat všechny obyvatele, jejichž životy byly ohroženy.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
(Slova musí být zapsána pravopisně správně.)
## 6.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem VÝKRES, skloňuje se podle vzoru MUŽ a neobsahuje předponu.
## 6.2 Napište podstatné jméno, které je v 1. pádě čísla jednotného tříslabičné, je příbuzné se 
slovem KONAT, skloňuje se podle vzoru KOST a obsahuje předponu.
# 3
vÝCHOZí TEXT K ÚLOHÁM 7–11
(1) Nakupování je běžnou součástí našich životů. Této činnosti se lidé věnují od 
starověku a už tehdy si psali nákupní seznamy. Ten nejstarší nalezený byl podle 
archeologů sepsán přibližně v roce 2000 př. n. l. To bylo o tisíc let později, než na Blízkém 
východě vznikla první tržiště. Přesnou představu o starověkých obchodních praktikách 
ovšem nemáme. Něco málo se dozvíme díky několika dochovaným písemným zmínkám. 
Například antický básník Martialis v 1. století n. l. popsal Řím jako jeden velký obchod: 
prodejci prý nabízeli své zboží skoro všude a k přilákání zákazníků používali svérázné 
metody, třeba ochočené opice.
(2) ve středověku tržiště spontánně vznikala v centru každého většího města. 
Na přelomu 12. a 13. století už bylo v Čechách zhruba sto stálých tržišť: ta neplnila jen 
svůj primární účel, ale byla i významným místem společenského dění a také sloužila 
jako popraviště. Zloději, jichž bylo na trzích požehnaně, byli někdy ihned oběšeni bez 
řádného soudu. Člověk se také musel mít na pozoru před nepoctivými obchodníky. 
Někteří třeba používali nepřesné váhy, jiní zase vydávali zkažené maso za čerstvé. Tyto 
provinilce sice šibenice nečekala, ale správce tržiště je nechal postavit na pranýř1.
(3) V novověku se rozrostla skupina lidí, kteří si mohli dovolit utrácet víc, než bylo 
nezbytně nutné k přežití. Přirozeným důsledkem byla změna nákupních zvyků 
i podoby obchodů. Historicky první obchodní dům se otevřel v Londýně roku 1796 
a ve svých čtyřech odděleních nabízel například galanterii, šperky, klobouky či vějíře. 
Další obchodní domy následovaly záhy, žádný ale neumožňoval, aby se zákazníci 
obsloužili sami. Zlom nastal až v roce 1916, kdy byla v americkém Memphisu otevřena 
první samoobsluha – pobočka řetězce supermarketů Piggly Wiggly. Dnes už jsou 
supermarkety takřka na každém rohu.
# 1 Místo se sloupem, kůlem aj., k němuž byli viníci po určitou dobu připoutáni. 
(*www.stoplusjednicka.cz, upraveno*)
# 7 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 První tržiště na Blízkém východě vznikla kolem roku 3000 př. n. l. 
## 7.2 V jednom ze čtyř oddělení prvního obchodního domu na světě se prodávala 
výhradně galanterie. 
## 7.3 Kolem roku 1200 existovalo v Čechách asi sto stálých tržišť a ta sloužila nejen 
k prodeji a nakupování. 
## 7.4 Alespoň v jednom textu, který byl sepsán v 1. století n. l., jsou uvedeny 
informace týkající se tehdejších obchodních praktik v Římě. 
# 8 
vypište z první části výchozího textu tři podstatná jména, která jsou v textu 
užita ve 3. pádě. 
(Slovo *Martialis* neposuzujte, není správným řešením. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
# 9 
Která z následujících možností nejlépe vystihuje hlavní myšlenku výchozího 
textu, a je tedy jeho nejvhodnějším nadpisem?
- [A] Od tržiště k supermarketům: dlouhá historie nakupování
- [B] Od starověku do novověku: tresty za zločiny při nakupování
- [C] Od starověku do novověku: nejstarší známé památky a nakupování
- [D] Od tržiště k supermarketům: antická literatura s tématem nakupování 
# 4
# 10 
Které z následujících tvrzení je pravdivé?
(Výraz *podle* je ve výchozím textu podtržen. Věty s posuzovaným výrazem jsou gramaticky správné.)
- [A] Výraz *podle* je jak ve výchozím textu, tak ve větě *Nikdy se tak podle nezachoval* 
předložkou.
- [B] Výraz *podle* není ani ve výchozím textu, ani ve větě *Nikdy se tak podle nezachoval* 
předložkou.
- [C] Výraz *podle* je předložkou ve větě *Nikdy se tak podle nezachoval*, nikoli však ve 
výchozím textu.
- [D] Výraz *podle* je předložkou ve výchozím textu, nikoli však ve větě *Nikdy se tak* 
*podle nezachoval*.
# 11 
rozhodněte o každém z následujících tvrzení týkajících se věty tučně vyznačené 
ve výchozím textu, zda je pravdivé (A), nebo ne (N).
 
A 
N
## 11.1 Větný člen *tržiště* je přívlastek neshodný. 
## 11.2 Větný člen *vznikala* je rozvíjen větným členem *spontánně*. 
## 11.3 Větný člen *v centru* je rozvíjen větným členem *města*. 
## 11.4 Větný člen *každého* je přívlastek shodný. 
 
vÝCHOZí TEXT K ÚLOZE 12 
Odmrazování mrazničky (spotřebič bez technologie NO FROST)
1. 
Odpojte kabel napájení.
2. 
Vyjměte potraviny a uložte je na chladné místo. Dveře mrazničky nechte otevřené.
3. 
Jakmile roztaje veškerá námraza, setřete nejprve vodu ve spodní části spotřebiče.
4. 
Připojte kabel napájení.
5. 
Chvíli vyčkejte a pak vložte potraviny zpět dovnitř.
6. 
Poté důkladně vytřete dosucha celý vnitřek mrazničky.
# 12 
Která z následujících možností nejlépe vystihuje výchozí text?
- [A] Jde o součást návodu k použití: aby však na sebe jednotlivé kroky logicky 
navazovaly, měl by být bod č. 5 uveden hned za bodem č. 3.
- [B] Jde o součást návodu k použití: aby však na sebe jednotlivé kroky logicky 
navazovaly, měl by být bod č. 6 uveden hned za bodem č. 3.
- [C] Jde o popis pracovního postupu před prvním použitím spotřebiče: kvůli logické 
návaznosti jednotlivých kroků by ale bod č. 5 měl být uveden hned za bodem č. 3.
- [D] Jde o popis pracovního postupu před prvním použitím spotřebiče: kvůli logické 
návaznosti jednotlivých kroků by ale bod č. 6 měl být uveden hned za bodem č. 3.
# 13 
Která z následujících vět je zapsána pravopisně správně?
- [A] Řemeslníci dnes vyměnili strouchnivělé trámy na půdě.
- [B] Naše firma vykupuje schátralé nemovitosti v nejbližším okolí.
- [C] Číšníci a jejich pomocnice začali ihned ze stolů sbírat špinavé nádobí.
- [D] Jízdu na parníku si můžete spestřit hudební produkcí a výborným jídlem.
# 5
vÝCHOZí TEXT K ÚLOZE 14
Jarda se sám od sebe nabídl, že nám pomůže vymalovat byt. Když ale bylo vše hotové, 
překvapilo nás, že řekl: „Pošlete mi na účet pět tisíc. To víte, zadarmo ani ***** nehrabe.“
# 14 
Které z následujících slov je součástí ustáleného slovního spojení vystihujícího 
situaci ve výchozím textu, a patří tedy na vynechané místo (*****) v textu?
- [A] pes
- [B] kuře
- [C] krtek
- [D] prase
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Důkladně jsem ji prozkoumala, ale vážně tam nebylo vůbec nic. Když jsem 
se dotkla drsného dřeva, zvláštně zavonělo po růžích. Kdo ví, proč jsem pak 
udělala to, co jsem udělala.
- [B] Seděla tam žena celá v bílém. Dlouhé vlasy jí zakrývaly obličej. Hlavou mi 
prolétlo: *Máma!* Jakmile jsem se dostala na mělčinu, vyrazila jsem k té ženě. 
Voda cákala na všechny strany. Už jsem byla skoro u ní, vtom se ale moje nohy 
zarazily.
- [C] Ta truhla, kterou jsem vytáhla zpod stolu, byla prázdná. Nevím, co jsem si 
myslela, že tam najdu. Možná dopisy, fotky nebo starý deník…
- [D] Prostě jsem vlezla dovnitř, přitiskla tvář k hrubému dřevu a ponořila se do 
hlubokého spánku. Co se stalo potom, zní naprosto praštěně. Ale musíte mi 
věřit: dostala jsem se do jiného světa.
- [E] Oči totiž spatřily něco, co srdce vidět nechtělo. Nebyla to maminka, ale nějaká 
neznámá paní. „Tigris,“ oslovila mě. Ta cizí žena znala mé jméno!
- [F] Probudilo mě šplouchání a cákání. Pomalu jsem nadzvedla víko a vykoukla ven. 
To, co jsem spatřila, mě šokovalo. Truhla se totiž pohupovala na moři, všude bylo 
cítit sůl a řasy. Najednou se na obzoru zjevila pevnina! Od pláže se ke mně nesla 
zvonivá hudba. Podívala jsem se tím směrem a skoro se mi zastavilo srdce.
(*E. Karinsdotter, Ostrov tisíce hvězd, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 6
vÝCHOZí TEXTy K ÚLOZE 16
TEXT 1
maso 
plátno 
dřevo 
ucho
bidlo  
žactvo 
lano 
hejno
hledisko  
zlato 
těsto 
okno
hnízdo 
jezero 
kopyto 
jaro
TEXT 2
Podstatné jméno typu A má v 6. pádě čísla jednotného dva náležité tvary: jeden končí 
na *-e/-ě* (např. *pouzdře, autě*), druhý končí na *-u* (např. *pouzdru, autu*).
Podstatné jméno typu B má v 6. pádě čísla jednotného pouze jeden náležitý tvar a ten 
končí na *-u* (např. *jablku*). 
# 16 
vypište z TEXTU 1 tři podstatná jména typu B. 
(Úlohu řešte na základě definic uvedených v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
vÝCHOZí TEXT K ÚLOZE 17
Nedostavěný chrám v Panenském Týnci je zřejmě jednou z nejmagičtějších památek 
v naší zemi. Mezi jeho zdmy a sloupy se prý nacházejí místa, která vyzařují pozitivní 
energii. Nemějte obavy, že byste je nepoznali: nápovědou jsou vyšlapané cesty a zjevně 
ohmatané části na stěnách této kamenné stavby. Ve výklencích lze najít děkovné vzkazy.
Mezi lidmi se vypráví, že pobyt v chrámu uzdraví nemocné, smutným zlepší náladu 
a celkově vyvolává pocit štěstí. Někteří na sociálních sítích napsali, že zde cítily vibrace 
a brněly jim ruce. Jiní zase nabyli dojmu, že po návštěvě chrámu se jim vrátil ztracený 
životní elán. Nikoho proto nepřekvapí, že se zde pravidelně konají svadby.
Čeští filmaři již několikrát využili tajemě působící chrám ve svých snímcích. Objevil 
se třeba ve filmovém zpracování Erbenovy Kytice. Ať už je pravda o této stavbě jakákoli, 
jisté je, že jde o skvělý tip na výlet.
(*www.kudyznudy.cz, upraveno*)
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně; ohebná slova zapište ve stejném tvaru, v němž jsou užita v textu. Podtržené 
výrazy jsou zapsány správně. Za chybu je považováno jak neuvedení hledaného slova, tak zapsání 
jakéhokoli slova, které neodpovídá zadání.)
# 7
vÝCHOZí TEXTy K ÚLOHÁM 18–22
TEXT 1 
(1) Probudil jsem se brzy. Zuzka ještě spala, přikrytá starou záclonou s výšivkami. Náhle 
jsem zvenčí zaslechl nějaké zvuky. Vzbudil jsem ségru a opatrně jsme vyšli z domu. Před 
vchodem jsme spatřili staršího chlapa s knírem, jak nese k autu plechovou rouru.
„Dobrý den,“ řekl jsem. On ale nereagoval a poklidně nakládal materiál a nářadí na 
vozík za autem. Pozdravil jsem ho o něco hlasitěji, ale zase nic. 
„Edo, pojďme až k němu, asi hůř slyší,“ navrhla Zuzka. Jenže i když jsme stáli přímo 
před ním, díval se skrz nás.
(2) „Brácha, my jsme neviditelný!“ vyhrkla Zuzka. Chvilku jsme doufali, že se pleteme. 
Skákali jsme a mávali rukama, ale kníratý muž pořád nic. Vážně nás neviděl. Bezradně 
jsme na sebe se Zuzkou koukali. Vtom mou pozornost upoutaly noviny, které tomu 
chlapovi čouhaly z kapsy saka. Nenápadně jsem je vytáhl a hned jsme je začali zkoumat.
„Rudé právo. To neznám. A koukni na ty názvy článků. Třeba Národe, nevzdáme se.“
„A všimnul sis, co je napsaný tady nahoře? Je tu přece datum 22. srpna 1968!“
Aha, takže tím tunelem času jsme se dostali do minulosti. Do období komunismu. 
Máma nám vyprávěla, že Rusáci na nás tehdy poslali tanky, ***** lidé v Československu 
chtěli víc svobody. To ale Rusáci nechtěli dopustit: báli se totiž, že pak by si Češi dělali 
všechno po svém a přestali by je poslouchat.
„Bez toho tunelu nemáme šanci. I kdybychom totiž odsud došli do Prahy, domů se 
nedostaneme. Náš dům ještě nestojí a naši se ještě nenarodili,“ řekl jsem sklesle.
„Ale babička přece žije!“
V tu ránu mi to docvaklo: „Děda přece umřel někdy při invazi. Vojáci ho zastřelili, když 
stavěl na ulici barikádu! Takže jsme tady určitě proto, abychom dědu zachránili. A až 
tenhle úkol splníme, nejspíš se nám ukáže i cesta domů.“
(*P. Hůlová, Liščí oči, upraveno*)
TEXT 2
Některá podstatná jména, která jsou odvozená od sloves, označují výsledek děje, 
např. když něco *nedoplatím*, vznikne *nedoplatek*. Takovým podstatným jménům říkáme 
názvy výsledku děje.
# 18 
rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Edu probudily ze spánku zvuky, jejichž původcem byl kníratý muž. 
## 18.2 Eda se dvakrát pokusil pomocí pozdravu vyjádřeného slovy navázat kontakt 
s kníratým mužem. 
## 18.3 Eda přečetl Zuzce název jednoho článku v novinách, které předtím měl  
kníratý muž v kapse saka. 
## 18.4 Zuzka s Edou se rozhodli tunelem času dostat do minulosti proto, aby  
zachránili svého dědu před smrtí. 
# 19 
vypište z první části TEXTU 1 dvě příslovce, která jsou v textu užita v 2. stupni. 
(Příslovce zapište v 2. stupni. Za chybu je považováno jak neuvedení hledaného slova, tak zapsání 
jakéhokoli slova, které neodpovídá zadání.)
# 8
# 20 
Které z následujících slov podtržených v TEXTU 1 je název výsledku děje?
(Úlohu řešte na základě definice uvedené v TEXTU 2. Slova posuzujte ve významu, který mají v TEXTU 1.)
- [A] vozík
- [B] vchod
- [C] nářadí
- [D] výšivka
# 21 
Které z následujících tvrzení o slovních tvarech tučně vyznačených v TEXTU 1 
je pravdivé?
- [A] Tvar *neviditelný* i tvar *napsaný* jsou v tomto textu spisovné.
- [B] Tvar *neviditelný* i tvar *napsaný* jsou v tomto textu nespisovné.
- [C] V tomto textu je tvar *neviditelný* spisovný a tvar *napsaný* je nespisovný.
- [D] V tomto textu je tvar *neviditelný* nespisovný a tvar *napsaný* je spisovný.
# 22 
Které z následujících tvrzení týkajících se vynechaného místa (*****) v TEXTU 1 
je pravdivé?
- [A] Z daného kontextu vyplývá, že věta s vynechaným místem má vyjadřovat účel, 
tudíž na toto místo patří například slovo *aby*. 
- [B] Z daného kontextu vyplývá, že věta s vynechaným místem má vyjadřovat účel, 
tudíž na toto místo patří například slovo *poněvadž*.
- [C] Z daného kontextu vyplývá, že věta s vynechaným místem má vyjadřovat 
příčinu, tudíž na toto místo patří například slovo *aby*.
- [D] Z daného kontextu vyplývá, že věta s vynechaným místem má vyjadřovat 
příčinu, tudíž na toto místo patří například slovo *poněvadž*.
# 23 
rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 23.1 Na minulé oslavě dědečkových narozenin se sešli tři generace. 
## 23.2 Když jsem se po prázdninách setkal s přáteli, přivítali mě objetím. 
## 23.3 Znenadání se zdvihl silný vítr a stromy s úzkými kmeny se začaly ohýbat. 
## 23.4 Mezi kostelními lavicemi jsem našel stříbrný růženec s malými drahokami. 
# 24 
ŽÁK – KTERÝ – VYHRÁT – SOUTĚŽ – POMOCT – PEČLIVÝ – PŘÍPRAVA
 
Z výše uvedeného řetězce slov vytvořte smysluplné, spisovné a pravopisně 
i gramaticky správné souvětí, které bude obsahovat všechna slova z daného 
řetězce, a to v uvedeném pořadí. Do souvětí nesmíte přidat žádné jiné slovo.
(Příklad: TETA – NEVĚDĚT – KAM – DÁT – KLÍČE → např. *Teta neví, kam dala klíče*.)
# 9
vÝCHOZí TEXT K ÚLOHÁM 25–27
V některých oblastech Arktidy žijí už tisíce let Inuité. Díky příbytkům ze sněhu, známým 
jako iglú, se jim v drsných podmínkách daří přežít i během velmi chladných období.
Iglú se tradičním postupem staví z bloků stlačeného sněhu: sníh upravený tímto 
způsobem je lehčí než led a jako tepelný izolant rozhodně nezklame. Díky použitému 
materiálu neproniká dovnitř iglú chlad zvenčí, typický tvar obydlí zase zajišťuje, 
aby silnější poryvy větru nenarušily stabilitu příbytku. Teploty v iglú jsou vzhledem 
k mrazivému okolí (v zimě v této oblasti rtuť teploměru klesá i pod minus 50 °C) docela 
příznivé – mohou se dostat i nad 10 °C. Nejchladněji je u podlahy, teplý vzduch se 
soustředí v horní části stavby.
Chcete-li strávit noc v příbytku inuitského typu, vyzkoušejte některý z iglú hotelů, 
například *Sorrisniva Igloo*. Tento norský hotel je každoročně otevřen jen od 20. prosince 
do 5. dubna a na jeho stavbu se pokaždé spotřebuje 7 000 m3 sněhu a 250 tun ledu. 
V areálu jsou rozmístěny ledové sochy, v hotelovém baru se podávají nápoje ve 
sklenicích z ledu. Pokud cestujete v páru, za dvoulůžkový pokoj včetně snídaně zaplatíte 
dohromady cca 10 000 Kč za noc. Všichni otužilci jsou zde vítáni.
(*www.nespechej.cz; www.lifee.cz; www.sorrisniva.no, upraveno*)
# 25 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Norský hotel *Sorrisniva Igloo* je otevřen přibližně tři a půl měsíce v roce. 
## 25.2 Rozdíl mezi venkovní teplotou a teplotou v iglú činí za všech okolností  
přesně 60 °C. 
## 25.3 Cena za jedno přespání ve dvoulůžkovém pokoji hotelu *Sorrisniva Igloo* 
a snídani činí zhruba 10 000 Kč na osobu. 
## 25.4 Na výrobu ledových soch do areálu hotelu *Sorrisniva Igloo* a sklenic 
používaných v baru tohoto hotelu je každý rok potřeba 250 tun ledu. 
# 26 
ve které z následujících možností je uvedena dvojice slov, jež jsou v kontextu 
výchozího textu antonymy?
(První slovo z každé dvojice pochází z výchozího textu a je v něm vyznačeno tučně.)
- [A] drsných – nehostinných
- [B] upravený – nevzhledný
- [C] nezklame – selže
- [D] nenarušily – udržely
# 27 
Které z následujících tvrzení o větě podtržené ve výchozím textu je pravdivé?
- [A] Sloveso je v této větě jednoznačně užito v jednotném čísle.
- [B] Sloveso je v této větě jednoznačně užito v množném čísle.
- [C] Nelze určit, ve kterém čísle je v této větě užito sloveso: tato nejednoznačnost se 
odstraní, když se do věty doplní náležitý tvar tvrdého přídavného jména, jímž 
bude rozvíjeno slovo *iglú*.
- [D] Nelze určit, ve kterém čísle je v této větě užito sloveso: tato nejednoznačnost se 
odstraní, když se do věty doplní náležitý tvar tvrdého přídavného jména, jímž 
bude rozvíjeno slovo *postup*.
# 10
ZKONTrOLUjTE, ZDA jSTE DO ZÁZNAMOvÉHO ArCHU UvEDL/A všECHNy ODPOvĚDI.
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je bonboniéra. V jedné její 
krajní řadě jsou tři marcipánové bonbony: dva z nich jsou oválné (ten vlevo je 
ozdobený) a jeden je hranatý bez ozdoby. V druhé krajní řadě bonboniéry jsou 
dva čokoládové bonbony: ten hranatý je ozdobený, ten oválný je bez ozdoby. 
V prostřední řadě bonboniéry není žádný bonbon. 
## 28.1  
## 28.2
## 28.3  
## 28.4
- [A] V celé bonboniéře je sudý počet hranatých bonbonů. V každé z jejích krajních řad 
je jeden ozdobený čokoládový bonbon. V prostřední řadě bonboniéry není žádný 
oválný bonbon. 
- [B] V jedné ze tří řad bonboniéry jsou celkem dva čokoládové bonbony. Většinu ze všech 
bonbonů v bonboniéře tvoří hranaté bonbony. V celé bonboniéře je lichý počet 
marcipánových bonbonů. 
- [C] V prostřední řadě bonboniéry je alespoň jeden marcipánový bonbon. V celé 
bonboniéře je lichý počet oválných bonbonů. V každé ze tří řad bonboniéry je 
alespoň jeden bonbon bez ozdoby. 
- [D] V každé ze tří řad bonboniéry je alespoň jeden hranatý bonbon. V celé bonboniéře 
je sudý počet bonbonů bez ozdoby. V každé z krajních řad bonboniéry je více 
marcipánových bonbonů než čokoládových. 
- [E] V celé bonboniéře je sudý počet čokoládových bonbonů. V prostřední řadě je alespoň 
jeden ozdobený oválný bonbon. Počet bonbonů v jedné krajní řadě bonboniéry je 
shodný s počtem bonbonů v její druhé krajní řadě.
- [F] V prostřední řadě bonboniéry je sudý počet bonbonů. Alespoň v jedné krajní řadě 
bonboniéry je méně hranatých bonbonů než oválných. V celé bonboniéře je počet 
čokoládových bonbonů shodný s počtem marcipánových bonbonů.
# 11
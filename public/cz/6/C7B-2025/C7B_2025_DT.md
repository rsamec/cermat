# 1 
Která z následujících vět je zapsána pravopisně správně?
- [A] Mezi významné vědce patří i Martinovy rodiče.
- [B] Ze všeho nejvíc se Martinovy zalíbily historické vozy.
- [C] K narozeninám dala Martinovy své dvě plyšové hračky.
- [D] Na oslavě jsem konečně poznal oba Martinovy bratrance.
vÝCHOZí TEXT K ÚLOHÁM 2–4
Ples a tance, hudba hrála,
zpěv a žerty slyšeti
a nevěsta jen se smála
v ženichově objetí.
„Vzhůru! Slyšte, muži, ženy,“
volá ženich přeblažen,
„dům i sklepy otevřeny,
každému, co libo jen!“
Hrají, tančí. A za stolem
host neznámý tu se vzal:
„Hoj! S nevěstou třikrát kolem,
svůj život bych za to dal!“
Jedno kolo zatančili –
pominul nevěstě smích;
druhé kolo nastoupili –
ona bledá jako sníh.
Vysvětlivka: *kvas* – hostina
„Aj, co bledne má milenka?
Či leká se paměti?
Či snad těžko svého Zdenka
na své svatbě viděti?“
Takto, když je kolo třetí,
on k ní šepce potichu.
A nevěsta bez paměti
klesá v náruč ženichu.
Hluk a zmatek – smích už mizí,
všichni spějí na pomoc.
„Kde je ten muž zcela cizí?“
Pryč – a venku tmavá noc.
Hudba opět, tance, kvasy –
zmizela však veselost:
té nevěstě na vše časy
odnesl ji cizí host.
(*K. J. Erben, Cizí host, upraveno*)
# 2 
Které z následujících tvrzení odpovídá výchozímu textu?
- [A] Protože neznámý muž během tance rozrušil nevěstu, nechal ho ženich vyvést 
ven z domu.
- [B] Ženich naštěstí chytil nevěstu, když se ji cizí host pokusil při třetím tanci záměrně 
shodit na zem.
- [C] Během tance nevěsty s mužem, který ji nazval svou milenkou, se její původní 
veselost vytratila.
- [D] Cizinec, který si vyžádal tři tance s nevěstou, si při rozhovoru jen stěží vybavil 
ženichovo křestní jméno.
# 3 
Které z následujících tvrzení o verši podtrženém ve výchozím textu je pravdivé?
- [A] Tento sedmislabičný verš se rýmuje se sedmislabičným veršem z téže sloky.
- [B] Tento sedmislabičný verš se rýmuje s osmislabičným veršem z téže sloky.
- [C] Tento osmislabičný verš se rýmuje se sedmislabičným veršem z téže sloky.
- [D] Tento osmislabičný verš se rýmuje s osmislabičným veršem z téže sloky.
# 2
# 4 
Které z následujících tvrzení je pravdivé?
- [A] Přirovnání se vyskytuje ve verši tučně vyznačeném ve výchozím textu, nikoli však 
ve větě *Na schůzi se mluvilo o tématech jako sníh a led na chodníku*.
- [B] Přirovnání se vyskytuje ve větě *Na schůzi se mluvilo o tématech jako sníh a led na* 
*chodníku*, nikoli však ve verši tučně vyznačeném ve výchozím textu.
- [C] Jak ve verši tučně vyznačeném ve výchozím textu, tak ve větě *Na schůzi se* 
*mluvilo o tématech jako sníh a led na chodníku* se vyskytuje přirovnání.
- [D] Ani ve verši tučně vyznačeném ve výchozím textu, ani ve větě *Na schůzi se* 
*mluvilo o tématech jako sníh a led na chodníku* se nevyskytuje přirovnání.
# 5 
Přiřaďte k jednotlivým souvětím (5.1–5.3) schéma (A–E), které odpovídá 
výstavbě příslušného souvětí.
(Schématem je myšleno pořadí vět v souvětí. Vysvětlivky zkratek: VH = věta hlavní; VV = věta vedlejší. 
Žádná možnost z nabídky A–E nesmí být přiřazena víckrát než jednou.)
## 5.1 Na recepci nám bylo sděleno, že klimatizace sice zatím nefunguje, ale že se 
na její opravě usilovně pracuje. 
## 5.2 Jakmile začal cvičný požární poplach, všichni žáci od nás dostali pokyn, aby 
se okamžitě shromáždili před školou. 
## 5.3 Po jeho proslovu nastalo hrobové ticho, moje sestra dokonce odešla pryč 
s výrazem, z něhož čišel bezmocný vztek.  
- [A] VV – VV – VH
- [B] VV – VH – VV
- [C] VH – VV – VV
- [D] VH – VV – VH
- [E] VH – VH – VV
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
(Slova musí být zapsána pravopisně správně.)
## 6.1 Napište podstatné jméno, které je v 1. pádě čísla jednotného tříslabičné, je příbuzné 
se slovem POSTRACH, skloňuje se podle vzoru MĚSTO a neobsahuje předponu.
## 6.2 Napište podstatné jméno, které je v 1. pádě čísla jednotného jednoslabičné, je 
příbuzné se slovem NEHLEDĚT, skloňuje se podle vzoru HRAD a obsahuje předponu.
# 3
vÝCHOZí TEXT K ÚLOHÁM 7–11
(1) Ježura australská je malý zavalitý živočich, vyskytující se převážně v zalesněných 
oblastech Austrálie. Hmotnost dospělého jedince může dosáhnout až 5 kilogramů, jeho 
tělo dorůstá délky zhruba 45 centimetrů. Ježura vypadá trochu jako dikobraz, jejím 
nejbližším příbuzným je ale ptakopysk. Ježury a ptakopyskové se od sebe vývojově 
oddělili před 19–48 miliony let. Oba tito živočichové patří do skupiny savců, kteří nerodí 
živá mláďata, ale kladou vejce.
(2) Samice ježury australské ukládá snesené vejce velikosti lískového oříšku do břišní 
kapsy. Zhruba za deset dnů se z něj vylíhne mládě: je dlouhé kolem 1,5 centimetru a váží 
asi 0,5 gramu. Prvních osm týdnů tráví v matčině vaku a živí se mateřským mlékem. 
Během tohoto období mu začínají růst bodliny, které byly při narození ukryty pod kůží. 
Právě kvůli nim ho matka posléze odloží do nory vystlané trávou. Samice se za svým 
potomkem pravidelně vrací, aby ho nakojila. Mléko ježur je hodně výživné, takže mládě 
vydrží o samotě i několik dní.
(3) Ve věku sedmi měsíců mládě opouští noru a začíná se živit stejně jako jeho rodiče. 
Dospělá ježura nemá zuby, její čelisti jsou srostlé v protáhlý čenich. Když čenichem 
vypátrá sídlo mravenců či termitů, rozhrabe ho silnými drápy a vydoluje z něj potravu. 
Dlouhým lepkavým jazykem vtahuje hmyz do tlamy. Jazyk ježury australské se pohybuje 
neuvěřitelně rychle: podle některých zdrojů ho prý vysune stokrát za minutu. 
Za ježurami nemusíte jezdit až do vzdálených končin u protinožců: například pražská 
zoologická zahrada je chová již od 50. let minulého století a daří se jim tu celkem dobře. 
Jedna z ježur, přivezená přímo z Austrálie, se v zoo dokonce dožila úctyhodných 50 let. 
V současnosti tyto zajímavé živočichy najdete v expozici nazvané Darwinův kráter.
(*www.stoplusjednicka.cz; zoopraha.cz, upraveno*)
# 7 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Nejstarší z ježur australských, které byly dovezeny do pražské zoo, zemřela 
v roce 2000. 
## 7.2 Mládě ježury australské pobývá v noře, která je vystlána trávou, nepřetržitě 
sedm měsíců. 
## 7.3 Proces, během něhož se ježury vývojově oddělily od ptakopysků, započal 
před 19 miliony let. 
## 7.4 Hmotnost dospělé ježury australské je maximálně desetkrát větší než 
hmotnost čerstvě narozeného mláděte tohoto živočicha. 
# 8 
vypište z druhé části výchozího textu tři podstatná jména, která jsou v textu 
užita v 6. pádě. 
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
# 9 
Které z následujících tvrzení o zájmenech tučně vyznačených ve výchozím textu 
je pravdivé, vezmeme-li v potaz také smysl sdělení?
- [A] Podstatné jméno *ježury* je zastupováno pouze zájmenem *je*.
- [B] Podstatné jméno *ježury* je zastupováno pouze zájmenem *jim*.
- [C] Podstatné jméno *ježury* je zastupováno jak zájmenem *je*, tak zájmenem *jim*.
- [D] Podstatné jméno *ježury* není zastupováno ani zájmenem *je*, ani zájmenem *jim*.
# 4
# 10 
Informace č. 1: Jazyk ježury australské se pohybuje velice rychle.
 
Informace č. 2: Ježura australská vysouvá jazyk rychlostí stokrát za minutu.
 
Které z následujících tvrzení o výše uvedených informacích je pravdivé?
- [A] Každá z těchto informací je ve výchozím textu předkládána jako zcela jistá.
- [B] Žádná z těchto informací není ve výchozím textu předkládána jako zcela jistá.
- [C] Na rozdíl od informace č. 1 je informace č. 2 ve výchozím textu předkládána jako 
zcela jistá.
- [D] Na rozdíl od informace č. 2 je informace č. 1 ve výchozím textu předkládána jako 
zcela jistá.
# 11 
rozhodněte o každém z následujících tvrzení týkajících se větného celku 
podtrženého ve výchozím textu, zda je pravdivé (A), nebo ne (N).
 
A 
N
## 11.1 Větný člen *sídlo* je podmět. 
## 11.2 Tento větný celek obsahuje několikanásobný větný člen *mravenců či termitů*. 
## 11.3 Větný člen *ho* je předmět. 
## 11.4 Větný člen *potrava* je rozvíjen větným členem *z něj*. 
 
vÝCHOZí TEXT K ÚLOZE 12
Upozorňujeme návštěvníky na změnu otevírací doby pavilonu tučňáků, k níž dojde 
od 1. 7. 2025. Tento pavilon byl v nedávné době modernizován, při jeho slavnostním 
otevření v dubnu 2025 se zároveň představili jeho noví obyvatelé. 
# 12 
Která z následujících možností nejlépe vystihuje výchozí text? 
- [A] Jde o oznámení, v němž chybí přesná informace ohledně nových návštěvních 
hodin v pavilonu tučňáků.
- [B] Jde o oznámení, které obsahuje všechny potřebné informace včetně uvedení 
nových návštěvních hodin v pavilonu tučňáků.
- [C] Jde o pozvánku na slavnostní otevření zmodernizovaného pavilonu tučňáků, 
v níž chybí informace týkající se přesného času akce.
- [D] Jde o pozvánku na slavnostní otevření zmodernizovaného pavilonu tučňáků, 
která obsahuje všechny potřebné informace včetně data akce.
vÝCHOZí TEXT K ÚLOZE 13
věta č. 1: Oba obvinění několik let obchodovali se sloními kly.
věta č. 2: Ve zmíněném deníku se prý skrývá strašné tajemství.
# 13 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
# 5
vÝCHOZí TEXT K ÚLOZE 14
Tomáš se svěřil své kamarádce Janě: „Ty se máš, že těm rovnicím rozumíš. Já si s nimi 
vůbec nevím rady. *****“
# 14 
Která z následujících možností obsahuje ustálené slovní spojení vystihující 
situaci ve výchozím textu, a patří tedy na vynechané místo (*****) v textu?
- [A] Je to pro mě italská vesnice.
- [B] Je to pro mě španělská vesnice.
- [C] Pro tebe je to ale italská vesnice.
- [D] Pro tebe je to ale španělská vesnice.
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Obecenstvo se směje: myslí si, že se Václav vydal na útěk. Ten ale nechá 
medvěda doplavat k sobě. Vyčkává, až do něj zvíře narazí.
- [B] Cirkusové plachty ohraničily ze tří stran provizorní arénu. Čtvrtou stranu tvoří 
břeh rybníka. Václav neklidně čeká, až na něj přijde řada. Když vyhraje nad 
medvědem, dostane tisíc stříbrných mincí. Takový obnos ještě nikdy neviděl. 
Impresário postupně volá muže do arény.
- [C] Václav pochopí, že nemá šanci. Cítí se zahanbený. Lidé se mu budou chechtat. 
Najednou jím ale projede vztek a rozběhne se proti zvířeti. Nabírá rychlost, 
jeho nohy se odrážejí od země, ve skoku je vyšší než medvěd.
- [D] Pak se prosmýkne kolem chlupaté hlavy a zezadu ji k sobě přitáhne. Chytne 
medvěda za uši a stiskne. Zvíře máchá tlapami, cáká kolem sebe, ale nemůže se 
hnout. Mužovo sevření je pevné. Václav je přece jen vítězem.
- [E] Nakonec zbývá jen Václav. „Teď ty,“ řekne mu impresário. Václav vstoupí do 
arény. Pohled na dvoumetrového medvěda je děsivý. Kovový náhubek mu svírá 
tlamu, jeho řev se rozléhá po okolí.
- [F] Zvíře však Václava srazí tlapou k zemi. Ten ovšem bolest vůbec nevnímá, 
protože ho ovládá adrenalin. Ihned vstane a hledí na vodu. Cítí tam příležitost. 
Když se medvěd dá do běhu, Václav skočí do rybníka.
(*J. Štifter, Paví hody, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 6
vÝCHOZí TEXTy K ÚLOZE 16
TEXT 1
klučina 
hrdina 
monarcha 
bandita
starosta 
gymnazista  
turista 
kolega
husita 
sluha 
invalida 
šachista
táta 
vévoda 
houslista 
poeta
TEXT 2
U podstatného jména typu A končí náležitý tvar 6. pádu čísla množného stejně, jako 
končí náležitý tvar 6. pádu čísla množného u podstatného jména *předseda*. 
U podstatného jména typu B končí náležitý tvar 6. pádu čísla množného na -*ích* 
(v tomto tvaru se zároveň změní souhláska před koncovkou, např. k se změní na c).
Pozn. Koncovka je část slova, která stojí na jeho konci a při ohýbání slova se mění.
# 16 
vypište z TEXTU 1 tři podstatná jména typu B.
(Úlohu řešte na základě definic uvedených v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
vÝCHOZí TEXT K ÚLOZE 17
Mezi obvyklými turistickými cíli najdeme především nejvýznamnější hrady či zámky. 
Někdy ale chceme spatřit místo, které se poněkud vymiká běžným zvyklostem. Skalní 
obydlí ve Lhotce u Mělníka zcela jistě návštěvníkům zprostředkuje nový zážitek. 
Tento příbytek byl veřejnosti zpřístupněn v roce 2009 a v České republice patří 
k nejzajímavějším z tohoto typu památek. Jde o hospodářství vytesané do pískovcového 
bloku na kraji vsi. Jedněmi vstupními dveřmi se dostanete do chléva, druhými do síně. 
Světnici naznačuje obílená stěna se dvěma okny, v patře bývala sýpka. Celý objekt je 
dokladem netradičního způsobu, jakým chudí lidé kdysi řešili své bydlení.
Vydejte se s celou rodinnou do Lhotky a přesvědčte se sami. Zhruba osm kilometrů 
dlouhá spevněná stezka, která sem vede z Mělníka, je vhodná pro cyklistický i pěší výlet. 
Areál je otevřen od května do září, početnější skupiny si mohou prohlídku obědnat 
předem.
(*www.muzeum-melnik.cz, upraveno*)
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně, a to ve stejném tvaru, v němž jsou užita v textu. Podtržené výrazy jsou 
zapsány správně. Za chybu je považováno jak neuvedení hledaného slova, tak zapsání jakéhokoli 
slova, které neodpovídá zadání.)
# 7
vÝCHOZí TEXTy K ÚLOHÁM 18–22
TEXT 1
(1) Hazel se probrala. Hrdlo měla vyprahlé, a tak se hltavě napila přímo z kaluže, v níž 
ležela. Kalná voda jí dodala sílu, aby vstala. Vybavila si, co se stalo: démon odvlekl její 
matku. Hazel se podívala na své ruce. Při tom únosu jí z prstů začal tryskat kouzelný 
oheň. Myslela si proto, že budou samý puchýř, ale nic. Tráva kolem jezírka byla jejím 
kouzlem zjevně sežehnutá, ve vzduchu byla cítit síra, její ruce ale byly ohněm netknuté. 
(2) Dívka se rozběhla do chaloupky. Dala do brašny krajíc chleba a kousek sýra a vzala 
si na sebe suché oblečení. Pak se zarazila. Svět za Čaromýtinou neznala, ale odmalička jej 
toužila vidět. Teď však v sobě nedokázala najít odvahu, aby se vydala na cestu.
Náhle kdosi promluvil pisklavým hláskem: „Snad nechceš jít ven v tomhle lijáku?“
Hazel se rozhlédla po místnosti. Na stole seděl malý plch. Něco držel v tlapičkách 
a tvářil se dost nadurděně. Znenadání mu ze srsti vyšlehly plameny.
„Co to bylo?“ vykřikla dívka. 
(3) „To já nevím,“ zakvílel plch. „Začalo to při tom tvém ohňostroji. Zasáhla jsi mě tím 
svým pitomým kouzlem. Příště dávej pozor, na koho míříš.“
„Moc mě to mrzí. Až dodnes jsem ale netušila, že umím čarovat.“
„Tak dobrá, protentokrát ti to odpustím.“
Hazel se zadívala oknem k lesu. „Už půjdu. Musím najít svou mámu. Jenže co já sama 
ZMŮŽU proti démonovi?“ povzdechla si.
„Víc, než si myslíš. Ty přece nejsi obyčejná holka. Umíš čarovat, takže jsi…?“ 
„Čarodějnice.“
„Správně. A já si teď udělám hnízdo ve tvých vlasech, protože jdu s tebou,“ oznámil jí 
plch a za chvilku už šmejdil v jejích tmavorudých kudrnách. 
Hazel usoudila, že SPOLEČNOST nevrlého hlodavce je lepší než nic. „Dobrá, ale slib mi, 
že mi tam nebudeš trousit bobky.“ Pak vzala brašnu a vykročila do deště.
(*M. Ralphs, Dcera ohně, upraveno*)
TEXT 2
Metonymie je přenesení pojmenování na základě věcné nebo logické souvislosti. 
Metonymie se uplatňuje např. ve větě *Vylila celý hrnek* (tj. vylila obsah hrnku) nebo 
v souvětí *Přinesla buchty a on snědl celý talíř* (tj. snědl buchty, nikoli talíř). Ve větě *Vylila* 
*mléko z hrnku* nebo ve větě *Snědl všechny buchty z talíře* se ale metonymie neuplatňuje.
# 18 
rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Hazel se rozhodla schovat plcha ve svých vlasech, aby ho ochránila před  
deštěm. 
## 18.2 Viditelné známky působení kouzelného ohně byly na trávě, nikoli však na  
Hazeliných rukou. 
## 18.3 Hazelinu touhu poznat svět za Čaromýtinou brzdil již od útlého dětství jen 
nedostatek odvahy. 
## 18.4 Situace, kdy se Hazel probudila v kaluži kalné vody, časově předcházela  
únosu Hazeliny matky. 
# 19 
vypište z druhé části TEXTU 1 dvě zájmena neurčitá.
(Zájmena zapište ve stejném tvaru, v němž jsou užita v TEXTU 1. Za chybu je považováno jak 
neuvedení hledaného slova, tak zapsání jakéhokoli slova, které neodpovídá zadání.)
# 8
# 20 
Které z následujících tvrzení o dvou úsecích podtržených v TEXTU 1 je pravdivé?
(Úlohu řešte na základě definice uvedené v TEXTU 2.)
- [A] V každém z těchto úseků se uplatňuje metonymie.
- [B] V žádném z těchto úseků se neuplatňuje metonymie.
- [C] Metonymie se uplatňuje pouze v úseku z první části textu.
- [D] Metonymie se uplatňuje pouze v úseku z druhé části textu.
# 21 
Které z následujících tvrzení je pravdivé?
(Výraz *moc* je v TEXTU 1 vyznačen tučně. Věty s posuzovaným výrazem jsou gramaticky správné.)
- [A] Výraz *moc* je jak v TEXTU 1, tak ve větě *Moc vládců je velká* podstatným jménem.
- [B] Výraz *moc* není ani v TEXTU 1, ani ve větě *Moc vládců je velká* podstatným jménem.
- [C] Výraz *moc* je podstatným jménem v TEXTU 1, nikoli však ve větě *Moc vládců je* 
*velká*.
- [D] Výraz *moc* je podstatným jménem ve větě *Moc vládců je velká*, nikoli však 
v TEXTU 1.
# 22 
Které z následujících tvrzení o slovech zapsaných ve třetí části TEXTU 1 velkými 
písmeny je pravdivé?
- [A] Slovo *zmoct* má v textu význam *být z něčeho vyčerpán či unaven,* synonymem 
slova *společnost* je v daném kontextu slovo *skupina*.
- [B] Slovo *zmoct* má v textu význam *být z něčeho vyčerpán či unaven,* synonymem 
slova *společnost* je v daném kontextu slovo *doprovod*.
- [C] Slovo *zmoct* má v textu význam *mít dostatek síly či schopnosti něco zvládnout,* 
synonymem slova *společnost* je v daném kontextu slovo *skupina*.
- [D] Slovo *zmoct* má v textu význam *mít dostatek síly či schopnosti něco zvládnout,* 
synonymem slova *společnost* je v daném kontextu slovo *doprovod*.
# 23 
rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 23.1 Na obou březích Vltavy postávali promrzlí rybáři s udicemi. 
## 23.2 Na výstavě bude možné zhlédnout i kostýmy slavného herce. 
## 23.3 Bez jakýchkoli námitek šel okamžitě shrabat čerstvě spadané listí. 
## 23.4 Mezi časopisy našel výstřižek o významné události ze svého raného dětství. 
# 24 
PAVEL – ČELIT – VÁŽNÝ – PODEZŘENÍ – PODVÁDĚT – TEST
 
Z výše uvedeného řetězce slov vytvořte smysluplné, spisovné a pravopisně 
i gramaticky správné souvětí, které bude obsahovat všechna slova z daného 
řetězce, a to v uvedeném pořadí. Do souvětí přidejte pouze předložku a spojku, 
doplnění jiných slov je považováno za chybu.
(Příklad: TETA – UVAŘIT – OBĚD – NIKDO – NECHUTNAT → např. *Teta uvařila oběd, ale nikomu nechutnal.*)
# 9
vÝCHOZí TEXT K ÚLOHÁM 25–27
Za první ženu, která přeplavala Floridský průliv bez ochranné klece proti mořským 
predátorům, je považována Diana Nyadová – americká spisovatelka, novinářka 
a vytrvalostní plavkyně. Ve svých 64 letech si tak splnila svůj celoživotní sen.
Extrémní kousek se Dianě povedl až na popáté. Vůbec poprvé skočila do kubánských 
vod v roce 1978. Tento pokus, stejně jako ty další v letech 2011–2012, však skončil 
neúspěchem. Teprve v roce 2013 doplavala z Kuby až na Floridu: zvládnout vzdálenost 
dlouhou 180 kilometrů jí trvalo 53 hodin. Během vytváření rekordu se musela potýkat 
s jedovatými medúzami, před nimiž se chránila kombinézou a speciální maskou. Na vše 
také dohlíželi členové Dianina podpůrného týmu: v doprovodných plavidlech se starali 
o její bezpečnost (např. pomocí elektronického zařízení Shark Shield, které odpuzuje 
žraloky), navigovali ji světelnými pomůckami a pečlivě dokumentovali průběh celé akce. 
Když 2. září 2013 Diana konečně dosáhla floridského břehu, sledovaly ji z pláže stovky 
nadšených fanoušků. Zcela vyčerpaná se s nimi podělila o tři myšlenky: „Zaprvé: nikdy to 
nevzdávejte. Zadruhé: myslete vždy na to, že v jakémkoli věku máte šanci splnit si svůj 
sen. A zatřetí: vypadá to jako individuální sport, ale stojí za tím celý tým.“
(*www.irozhlas.cz, upraveno*)
# 25 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 V letech 2011 až 2012 se Diana Nyadová pokusila celkem čtyřikrát doplavat  
z Kuby na Floridu. 
## 25.2 Během vytváření rekordu v roce 2013 Dianu Nyadovou doprovázela  
minimálně dvě plavidla. 
## 25.3 Při úspěšném pokusu o přeplavání Floridského průlivu Diana Nyadová  
vyrazila z Kuby na konci srpna 2013. 
## 25.4 Když v roce 2013 Diana Nyadová plavala z Kuby na Floridu, měla na těle jak  
pomůcky chránící před medúzami, tak zařízení odpuzující žraloky. 
# 26 
Které z následujících tvrzení je pravdivé?
(Slova *odpuzuje* a *pečlivě* pocházejí z výchozího textu a jsou v něm vyznačena tučně.)
- [A] Slova *odpuzuje* a *vábí* jsou v kontextu výchozího textu antonymy, totéž platí i pro 
dvojici slov *pečlivě* a *ledabyle.*
- [B] Slova *odpuzuje* a *vábí* nejsou v kontextu výchozího textu antonymy, totéž platí 
i pro dvojici slov *pečlivě* a *ledabyle*.
- [C] Slova *odpuzuje* a *vábí* nejsou v kontextu výchozího textu antonymy, slova *pečlivě* 
a *ledabyle* však v kontextu tohoto textu antonymy jsou.
- [D] Slova *odpuzuje* a *vábí* jsou v kontextu výchozího textu antonymy, slova *pečlivě* 
a *ledabyle* však v kontextu tohoto textu antonymy nejsou.
# 27 
Které z následujících tvrzení o třech slovesech podtržených ve výchozím textu 
je pravdivé?
- [A] V rozkazovacím způsobu jsou užita všechna tato slovesa.
- [B] V rozkazovacím způsobu jsou užita dvě z těchto sloves, a to *myslet* a *mít*.
- [C] V rozkazovacím způsobu jsou užita dvě z těchto sloves, a to *nevzdávat* a *mít*.
- [D] V rozkazovacím způsobu jsou užita dvě z těchto sloves, a to *nevzdávat* a *myslet*.
# 10
ZKONTrOLUjTE, ZDA jSTE DO ZÁZNAMOvÉHO ArCHU UvEDL/A všECHNy ODPOvĚDI.
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je křižovatka s jednou 
hlavní silnicí (je označena dopravními značkami a je na ní přerušovaná čára) 
a s jednou vedlejší silnicí (není nijak označena). Na hlavní silnici jsou celkem tři 
vozidla: dvě tmavá jednostopá (motorky) a jedno tmavé dvoustopé (autobus). 
Na vedlejší silnici jsou celkem tři vozidla, všechna jsou dvoustopá (tmavé auto, 
bílé auto a bílý autobus). Motorky na posuzovaných obrázcích jsou vždy tmavé.
## 28.1  
## 28.2
## 28.3  
## 28.4
- [A] Na vedlejší silnici je více dvoustopých vozidel než jednostopých. Na hlavní silnici je 
alespoň jedno bílé vozidlo. Na obrázku je lichý počet autobusů. 
- [B] Více než polovinu všech dvoustopých vozidel na obrázku tvoří auta. Na hlavní silnici 
je lichý počet tmavých vozidel. Na vedlejší silnici je jeden autobus.
- [C] Celkový počet vozidel na obrázku je lichý. Ze všech bílých vozidel na obrázku je 
pouze jedno na vedlejší silnici. Na hlavní silnici jsou celkem dvě dvoustopá vozidla.
- [D] Na vedlejší silnici je lichý počet vozidel. Počet jednostopých vozidel na hlavní silnici je 
shodný s počtem jednostopých vozidel na vedlejší silnici. Na obrázku jsou celkem dvě 
bílá auta.
- [E] Na obrázku je sudý počet tmavých vozidel. Počet dvoustopých vozidel na hlavní 
silnici je shodný s počtem dvoustopých vozidel na vedlejší silnici. Na hlavní silnici je 
více aut než autobusů. 
- [F] Na obrázku je sudý počet jednostopých vozidel. Na hlavní silnici je více aut než na 
vedlejší silnici. Počet tmavých vozidel na vedlejší silnici je shodný s počtem tmavých 
vozidel na hlavní silnici.
# 11
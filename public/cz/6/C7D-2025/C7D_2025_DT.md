
VÝCHOZÍ TEXT K ÚLOZE 1
===

Věta č. 1: Na přípravě dobročiného plesu se podílely známé tváře.
Věta č. 2: Jeho plamená řeč neměla na posluchače téměř žádný vliv.
# 1 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.
Výchozí textY K ÚLOHÁM 2–4
TEXT 1
(1)  Topol si zdříml, už je stár, 
 
chvilku si k němu sednu.
 
Je k poledni, tak prudký žár
 
a bouřka v nedohlednu.
(2)  Takové spaní čert by vzal, 
 
to nemá pro nás cenu.
 
V příkopě cvrček rozehrál
 
svou tichou kantilénu.
(3)  A slyšet bylo praskat klas,
 
ozval se zvonek z věže.
 
A naposledy kolem nás
 
dívenka přešla svěže.
(4)  S obědem měla napospěch,
 
šla s červenými líčky.
 
Na římse zdí a kolem střech
 
švitoří vlaštovičky.
(5)  Topol se opět počal chvět,
 
jaképak ve dne spaní!
 
*****,
 
dlouho se díval za ní.
Vysvětlivka: *kantiléna* – delší část skladby založená na zpěvné melodii
(*J. Seifert, Poledne, upraveno*)
TEXT 2
Některá přídavná jména tvrdá mají jak dlouhé tvary (např. *živý*, *živá*), tak krátké tvary
(např. *živ*, *živa*). Dlouhé tvary mají v koncovce dlouhou samohlásku (např. *živ-ým*), 
případně dvojhlásku. Krátké tvary nemají v koncovce dlouhou samohlásku ani dvojhlásku.
Pozn. Koncovka je část slova, která stojí na jeho konci a při ohýbání slova se mění.
# 2 
Které z následujících tvrzení odpovídá TEXTU 1?
- [A] Muž promlouvající v textu přesně specifikoval denní dobu, kdy se vzbudil 
z tvrdého spánku.
- [B] Osoba promlouvající v textu přesně identifikovala směr, odkud k topolu přišla 
červenající se dívka.
- [C] V druhé sloce je užit tvar zájmena *my*, jímž osoba promlouvající v textu nejspíše 
označuje sebe a starý topol.
- [D] V páté sloce je užit tvar zájmena *ona*, jímž muž promlouvající v textu nejspíše 
označuje dívku, která mu právě přinesla oběd.
# 2
# 3 
Které z následujících tvrzení o dvou přídavných jménech podtržených 
v TEXTU 1 je pravdivé? 
(Úlohu řešte na základě informací uvedených v TEXTU 2.)
- [A] Jak *stár*, tak *tichou* jsou krátké tvary.
- [B] Ani *stár*, ani *tichou* nejsou krátké tvary.
- [C] Pouze *stár* je krátký tvar přídavného jména.
- [D] Pouze *tichou* je krátký tvar přídavného jména.
# 4 
Tvrzení: Pro každou sloku TEXTU 1 platí, že liché verše se rýmují a třetí verš je 
osmislabičný.
 
Který verš je nutné doplnit na vynechané místo (*****) v TEXTU 1, aby výše 
uvedené tvrzení platilo i pro pátou sloku?
- [A] Splnil té dívce přání
- [B] A pokynul dívce dlaní
- [C] V srdci nechal rašit květ
- [D] Z výšky se počal rozhlížet
# 5 
Přiřaďte k jednotlivým slovům (5.1–5.3) odpovídající tvrzení (A–E).
(Žádná možnost z nabídky A–E nesmí být přiřazena víckrát než jednou.)
## 5.1 seskočit
## 5.2 zauvažovat
## 5.3 dovyprávět
- [A] Toto slovo má pouze jednu předponu a ta je slabičná.
- [B] Toto slovo má pouze jednu předponu a ta je neslabičná.
- [C] Toto slovo, jehož kořen je složený ze tří hlásek, má celkem dvě předpony: obě jsou 
slabičné.
- [D] Toto slovo, jehož kořen je složený ze čtyř hlásek, má celkem dvě předpony: obě jsou 
slabičné.
- [E] Toto slovo, jehož kořen je složený ze čtyř hlásek, má celkem dvě předpony: jedna 
z nich je neslabičná.
# 6 
Ke každé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
(Slova musí být zapsána pravopisně správně.)
## 6.1 Napište přídavné jméno, které je v 1. pádě čísla jednotného tříslabičné, je příbuzné se 
slovem KOLEM, skloňuje se podle vzoru JARNÍ a obsahuje předponu. 
## 6.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem UČIT, skloňuje se podle vzoru MUŽ a neobsahuje předponu.
# 3
VÝCHOZÍ TEXT K ÚLOHÁM 7–12
===

(1) Nedaleko Berouna se nacházejí dvě významné hradní zříceniny: Žebrák, který vás 
na první pohled upoutá svou mohutnou válcovou věží, a o něco zachovalejší Točník. 
Jejich návštěvu stihnete během jediného dne. Nádvoří Žebráku totiž s nádvořím Točníku, 
ležícím jen o 100 metrů výše, spojuje stezka dlouhá něco málo přes kilometr.
Jako první z obou památek byl postaven Žebrák. Časem se stal vyhledávaným 
útočištěm českých panovníků. Pobýval zde například král Václav IV., během jehož vlády 
(1378–1419) byl původně nepříliš velký hrad přestavěn na velkolepé sídlo. Zanedlouho 
byl hrad bohužel poškozen požárem a poté se jeho význam začal snižovat. K úplné zkáze
Žebráku přispěly další požáry (po tom posledním v roce 1532 už hrad nebyl opraven) 
i hledači pokladů. Ti ničili zdi hradních prostor, protože toužili nalézt zlato, které zde 
údajně bylo ukryto. Hrad Žebrák je otevřen denně1 výhradně během letních prázdnin, 
v období září–říjen ho lze navštívit jen o víkendu. Zpřístupněny jsou torzo paláce, 
hladomorna či již zmíněná věž, sloužící jako rozhledna.
(2) Hrad Točník se podle řady odborníků začal stavět roku 1395, někteří vědci se ale
domnívají, že jeho stavba ***** už o 10 let dříve. Točník bývá díky své výjimečné 
architektuře označován za poslední hrad a zároveň první zámek v Čechách. Obranné 
prvky, pro hrady tak typické, byly totiž částečně potlačeny ve prospěch reprezentativní 
funkce sídla.
(3) Brány Točníku jsou otevřeny denně (opět kromě PONDĚLÍ) od června do ZÁŘÍ, 
v říjnu je návštěvní doba omezena na víkendy. Pokud ***** Točník prozkoumat vlastním 
tempem, můžete se na prohlídku vydat bez průvodce: v pokladně hradu dostanete 
brožurku s potřebnými informacemi, její součástí je i přehledná mapka. Zhlédnout zde 
můžete několik PALÁCŮ, zbytek hradní VĚŽE či 72 metrů hlubokou studnu. Hradní příkop 
obývají dva medvědi, kteří se sem roku 2013 nastěhovali jako mláďata.
# 1 vyjma pondělí, kdy je na většině českých památek zavírací den
(*www.hrad-zebrak.cz; www.hrad-tocnik.cz, upraveno*)
# 7 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Král Václav IV. se narodil v jiném století, než ve kterém zemřel. 
## 7.2 Část hradu Žebrák byla zbořena, když byl nalezen poklad ukrytý v jeho  
zdech. 
## 7.3 Od doby, kdy byl hrad Žebrák postaven, do konce roku 1532 byl tento hrad  
zasažen nejméně třemi požáry. 
## 7.4 Pokud člověk půjde z nádvoří hradu Žebrák na nádvoří hradu Točník,  
alespoň část cesty bude stoupat. 
# 8 
## 8.1 Na vynechané místo (*****) v druhé části výchozího textu patří sloveso *zahájit* 
ve spisovném tvaru 3. osoby, čísla jednotného, způsobu oznamovacího, času 
minulého, rodu trpného. Napište tento tvar.
(Po doplnění tvaru musí být příslušný větný celek smysluplný a pravopisně i gramaticky správný.)
## 8.2 Na vynechané místo (*****) ve třetí části výchozího textu patří sloveso *chtít* 
ve spisovném tvaru 2. osoby, čísla množného, způsobu podmiňovacího, rodu 
činného. Napište tento tvar.
(Po doplnění tvaru musí být příslušný větný celek smysluplný a pravopisně i gramaticky správný.).
# 4
# 9 
Které z následujících tvrzení o zájmenech tučně vyznačených ve výchozím textu 
je pravdivé, vezmeme-li v potaz také smysl sdělení?
- [A] Zájmeno *svou* něco přivlastňuje *věži*, zájmeno *jeho* něco přivlastňuje *hradu*.
- [B] Zájmeno *svou* něco přivlastňuje *věži*, zájmeno *jeho* něco přivlastňuje *požáru*.
- [C] Zájmeno *svou* něco přivlastňuje *Žebráku*, zájmeno *jeho* něco přivlastňuje *hradu*.
- [D] Zájmeno *svou* něco přivlastňuje *Žebráku*, zájmeno *jeho* něco přivlastňuje *požáru*.
# 10 
Tvrzení: Nebude-li hrad Žebrák zavřen z mimořádných důvodů (třeba kvůli 
nepříznivému počasí), lze ho navštívit např. •••••.
 
Kterou z následujících možností je nutné doplnit na vynechané místo (•••••) ve 
výše uvedeném tvrzení, aby toto tvrzení bylo pravdivé?
(Úlohu řešte na základě informací obsažených ve výchozím textu.)
- [A] kterékoli červencové pondělí i kteroukoli zářijovou středu
- [B] kterékoli červencové pondělí i kteroukoli říjnovou neděli
- [C] kteroukoli srpnovou sobotu i kteroukoli zářijovou středu
- [D] kteroukoli srpnovou sobotu i kteroukoli říjnovou neděli
# 11 
Které z následujících tvrzení je pravdivé?
- [A] Ve výchozím textu jsou podtržena dvě souvětí.
- [B] Ve výchozím textu jsou podtrženy dvě věty jednoduché.
- [C] V první části výchozího textu je podtrženo souvětí, v druhé části výchozího textu 
je podtržena věta jednoduchá.
- [D] V první části výchozího textu je podtržena věta jednoduchá, v druhé části 
výchozího textu je podtrženo souvětí.
# 12 
Rozhodněte o každém z následujících podstatných jmen zapsaných ve 
třetí části výchozího textu velkými písmeny, zda je v textu užito v 2. pádě (A), 
nebo ne (N).
 
A 
N
## 12.1 pondělí  
## 12.2 září  
## 12.3 paláců 
## 12.4 věže  
# 13 
Která z následujících vět není zapsána pravopisně správně?
- [A] Ohromné výstražné tabule vyzývaly řidiče k opatrné jízdě.
- [B] Zítřejší promýtání nového filmu bude neobyčejně zajímavé.
- [C] Minulý turnaj ve vybíjené měl poměrně vysokou návštěvnost.
- [D] Na dovolenou u moře si s sebou vzala nové plavky se třpytkami.
# 5
VÝCHOZÍ TEXT K ÚLOze 14
===

Ota prodal Hance svůj půl roku používaný telefon za pět tisíc a tvrdil jí, že nový by ji stál 
přes deset. Když to ale zjistil její kamarád Jirka, prodejce telefonů, řekl jí: „To tě pěkně 
ošidil. Nový, úplně stejný telefon totiž v dnešní době stojí jen kolem čtyř tisíc.“
# 14 
Která z následujících možností pomocí ustáleného slovního spojení nejlépe 
vystihuje situaci ve výchozím textu?
- [A] Jirka vzal Otu na hůl.
- [B] Jirka vzal na Otu hůl.
- [C] Ota vzal Hanku na hůl.
- [D] Ota vzal na Hanku hůl.
# 15 
Seřaďte jednotlivé části textu (A–F) tak, aby byla dodržena textová návaznost.
- [A] „Pojď se rychle podívat, Maxi,“ křičela máma, „co na ni říkáš?“ Táta přistál 
v hnízdě a něco nade mnou držel v zobáku. Zrovna jsem se vyklubala z vajíčka. 
Kolem mě leželo několik dalších šedozelených vajíček. 
- [B] To byla ale dobrota. „Že je to ta nejkrásnější malinká straka na světě?“ dál 
šveholila máma. „Jak jí budeme říkat, Maxi?“ „Jak chceš, Mag, nejvíc práce jsi 
odvedla ty,“ odpověděl táta. „Hm… co takhle Maggie?“ „Skvělé,“ přitakal táta.
- [C] Později mi bylo útěchou, že u mých sourozenců nebyli o moc vynalézavější. Jak 
se bratři a sestry klubali na svět, rodiče jim dávali jména Mark, Marge, Mandy 
a Matt. Ale pojďme si radši povídat o něčem veselejším. Nejenže jsem se jako 
první dostala ze skořápky, ale taky jsem si to jako první namířila k okraji hnízda.
- [D] Jejich skořápka byla zatím neporušená. Než táta stačil mámě odpovědět, 
natáhla jsem krk, popadla sousto z jeho zobáku a spolkla ho. 
- [E] Když jsem se tam dokolébala, vykoukla jsem ven a zeptala se mámy: „Jak se to 
tady jmenuje?“ „Domov, má malá Maggie,“ řekla máma. Musím říct, že pohled 
to byl moc pěkný.
- [F] Nevěřícně jsem na ně civěla. Tak jsem konečně tady, minutu stará straka. Máma 
se jmenuje Mag, táta Max, a oni mě chtějí pojmenovat Maggie!
(*T. Seidler, Prvorozený, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 6
VÝCHOZÍ TEXTY K ÚLOZE 16
===

TEXT 1
dlouhodobý
vševědoucí
nízkorozpočtový
sněhobílý
víceletý
liduprázdný
mnohotvárný
sebestředný
dvojjazyčný
hrubozrnný
celoroční
stejnojmenný
protichůdný
cílevědomý
kutnohorský
TEXT 2
Přídavné jméno typu A vzniklo jedním z následujících způsobů: 
1)  základ podstatného jména, který je na prvním místě, se pomocí samohlásky spojí 
s dalším slovem či jeho základem, např. *barvoslepý* = *barv* (tj. základ podstatného 
jména *barva*) + o + přídavné jméno *slepý*;
2)  spojí se dvě celá slova, přičemž na prvním místě je podstatné jméno v nějakém tvaru, 
např. *pravděpodobný* = *pravdě* (tj. tvar podstatného jména *pravda*) + přídavné jméno 
*podobný*.
Přídavné jméno typu B obsahuje kořeny dvou slov, jako první v pořadí ale není kořen 
podstatného jména, např. slovo *novověký* obsahuje kořen přídavného jména *nový* 
a kořen podstatného jména *věk*. 
# 16 
Vypište z TEXTU 1 tři přídavná jména typu A. 
(Úlohu řešte na základě definic uvedených v TEXTU 2. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
VÝCHOZÍ TEXT K ÚLOZE 17
===

Lázně byly díky svým nezporným pozitivním účinkům využívány už v dávné historii – 
jedny z těch nejstarších se nacházejí na jihovýchodě Španělska. Tamější léčivé prameny 
již v 5. století před Kristem uzdravovaly místní obyvatele i zbožné poutníky.
K rozvoji světového lázeňství významě přispěla také naše země. Největší rozmach 
lázní na českém území nastal v období 18. až 20. století. Tehdy lázeňská města v Čechách 
i na Moravě získala svou typickou podobu. Byly postaveny lázeňské domy a hotely, 
zakládaly se parky a kolem vřídel vznikly kolonády, které svou poklidnou atmosférou 
zlákaly k odpočinku nejednoho lázeňského hosta.
Lázeňská města se zároveň stala vyhlášenými centry společenského dění. V době 
největšího rozkvětu se sem sjížděli vlivné osobnosti. Oblíbeným se stal především 
západočeský trojůhelník: kromě Karlových Varů ho tvoří Františkovy Lázně a Mariánské 
Lázně. Zde se pravidelně scházela elita, byla vedena politická i obchodní jednání 
a pořádaly se koncerty i divadelní vystoupení.
(*www.lecebnelazne.cz, upraveno*)
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně; ohebná slova zapište ve stejném tvaru, v němž jsou užita v textu. Vlastní 
jména jsou zapsána správně. Za chybu je považováno jak neuvedení hledaného slova, tak zapsání 
jakéhokoli slova, které neodpovídá zadání.)
# 7
VÝCHOZÍ TEXT K ÚLOHÁM 18–22
===

(1) Při našem letním pobytu v Drážďanech zažil George jisté dobrodružství. Nedaleko 
nádraží byl krámek, kde měli ve výloze několik polštářků. Jeden za dvacet marek. Já, 
Harris a George jsme často chodili kolem a George vždy říkal, že takový polštářek by 
udělal radost jeho tetě. Na svou tetu myslel celou cestu: denně jí psal dopisy a z každého 
města jí poslal dárek. Podle mého mínění to dost přehání. Jakožto synovec odmítám ten 
Georgeův nemožný standard napodobovat.
Jednou v sobotu se George vydal do toho krámku. Čekali jsme na něj v hotelu několik 
hodin. Když se konečně vrátil, nic nenesl a na naše otázky odpovídal stroze. Až krátce 
po setmění, když jsem s ním v našem apartmá zůstal o samotě, George spustil: „Můj 
milý Jerome, stejně jsou ti Němci zvláštní. Netvrdím, že německy mluvím plynně, ale 
obyčejně se vyjádřím dost srozumitelně. Mám v tom docela praxi. Ale dnes… V tom 
krámku mě přivítala mladá dívenka, moc hezká a poněkud upejpavá. Rozhodně 
nepatřila k dívkám, od jakých bys čekal, že něco takového udělají. Ale k věci, příteli. 
Ta dívka se usmála a co prý si přeju. Položím před ni dvacet marek a požádám o jeden 
polštář. Ona vykulila oči a řekla, že jde o nějaký omyl. Vtom zezadu přišla jiná dívka a ta 
první jí cosi pošeptala. Vzápětí mi ta druhá rázně sdělila, že žádný polštář nedostanu. 
To mě rozzlobilo. ‚Dostanu ho,‘ povídám jí se vší rozhodností. Najednou mi ta první dala 
pusu a utekla ven. Byl jsem tak zmatený, že jsem na pultu nechal ležet svou bankovku 
a odešel bez polštářku. Pak jsem se skoro tři hodiny procházel, abych se vzpamatoval.“
(2) „Poslouchej. A když jsi té slečně z obchodu říkal, že od ní chceš polštář, co přesně jsi 
řekl?“ zeptal jsem se zvědavě. 
„No, použil jsem německé slovíčko Kuss.“
„Tak to nemáš žádný důvod ke stížnostem. Kuss je polibek, polštář se řekne Kissen.“
(*J. K. Jerome, Tři muži ve člunu a na toulkách, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Alespoň jeden z rodičů Jeroma má sourozence. 
## 18.2 Drážďany byly první zastávkou na cestě, kterou George a jeho dva přátelé  
podnikli. 
## 18.3 George začal příhodu, kterou zažil v krámku poblíž nádraží, vyprávět svému  
příteli někdy během sobotního večera. 
## 18.4 George prohlásil, že na základě prvního dojmu očekával, že upejpavá  
dívenka bude vykonávat jinou profesi, než je prodavačka. 
# 19 
Ve které z následujících možností je uvedena dvojice slov, jež jsou v kontextu 
výchozího textu antonymy?
(První slovo z každé dvojice pochází z výchozího textu a je v něm vyznačeno tučně.) 
- [A] stejně – odlišně
- [B] obyčejně – neobyčejně
- [C] srozumitelně – nesrozumitelně
- [D] poněkud – trochu
# 8
# 20 
Které z následujících tvrzení o dvou úsecích podtržených ve výchozím textu 
je pravdivé?
- [A] V prvním úseku George reprodukuje promluvu dívky, v druhém úseku 
reprodukuje pomocí přímé řeči svou promluvu.
- [B] V prvním úseku George reprodukuje slova, jimiž reaguje na dívku, v druhém 
úseku reprodukuje pomocí přímé řeči svou promluvu.
- [C] V prvním úseku George reprodukuje promluvu dívky, v druhém úseku 
reprodukuje pomocí nepřímé řeči slova, jimiž reaguje na Jeroma.
- [D] V prvním úseku George reprodukuje slova, jimiž reaguje na dívku, v druhém 
úseku reprodukuje pomocí nepřímé řeči slova, jimiž reaguje na Jeroma.
# 21 
Která z následujících možností nejlépe vystihuje výchozí text?
- [A] Pro tento text platí: vykazuje znaky nonsensové literatury a jeho součástí je 
detailní popis polštářků.
- [B] Pro tento text platí: vykazuje znaky humoristické literatury a jeho součástí je 
detailní popis polštářků.
- [C] Pro tento text platí: vykazuje znaky nonsensové literatury a detailní popis 
polštářků není jeho součástí.
- [D] Pro tento text platí: vykazuje znaky humoristické literatury a detailní popis 
polštářků není jeho součástí.
# 22 
Vypište z druhé části výchozího textu tři shodné přívlastky.
(Zdroj uvedený v závorkách není součástí druhé části výchozího textu. Slova *Kuss* a *Kissen* neposuzujte, 
nejsou správným řešením. Za chybu je považováno jak neuvedení hledaného větného členu, 
tak zapsání jakéhokoli slova, které neodpovídá zadání. Pokud tedy vypíšete skladební dvojici, 
např. přívlastek + předmět, bude to považováno za chybu.)
# 23 
Rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 23.1 Na obilném poli hlasitě bzučeli nejrůznější druhy hmyzu.  
## 23.2 Během polední pauzi jsem si odběhla do kanceláře v přízemí budovy. 
## 23.3 Havraní vlasy jí padaly z čela a jemně se dotýkaly jejích sněhobílých ramen.  
## 23.4 Pohled ze Šumavy nám bohužel dosud nepřišel, protože sestra zřejmně  
napsala špatné směrovací číslo.  
# 24 
POCHYBOVAT – MŮJ – JEDNÁNÍ – BÝT – SPRÁVNÝ
 
Z výše uvedeného řetězce slov vytvořte smysluplné, spisovné a pravopisně 
i gramaticky správné souvětí, které bude obsahovat všechna slova z daného 
řetězce, a to v uvedeném pořadí. Do souvětí přidejte pouze spojku, doplnění 
jiných slov je považováno za chybu.
(Příklad: TETA – UVAŘIT – OBĚD – NIKDO – NECHUTNAT → např. *Teta uvařila oběd, ale nikomu nechutnal.*)
# 9
VÝCHOZÍ TEXT K ÚLOHÁM 25–27
===

V thajském městě Lopburi žijí spolu s 58 000 lidmi tisíce makaků. Opice zde skáčou po 
autech, šplhají po střechách domů a velmi si oblíbily také dva zdejší starobylé chrámy.
Podle thajských mýtů kdysi Lopburi založil opičí král Hanuman, takže makakové 
jsou údajně původními obyvateli města. Fakta ale hovoří jinak: opice se začaly ve větší 
míře stahovat z nedalekých pralesů do města na konci 17. století, protože je přilákaly 
dary určené bohům, které byly vystavené před chrámy. Dnes jsou makakové hlavně 
turistickým lákadlem. Pokud chcete zažít něco opravdu mimořádného, vydejte se do 
Lopburi koncem listopadu. Od roku 1989 zde totiž poslední listopadovou neděli probíhá 
Opičí festival.
Festival je zahájen slavnostním průvodem s maškarními převleky, všude se zpívá 
a tančí. Strhující podívaná na vás ale čeká u chrámu *Phra Prang Sam Yot*, kde se nachází 
největší sídlo místní opičí populace. Během festivalu se zde pro makaky pořádají čtyři 
okázalé hostiny: začíná se v 10 hodin a pokračuje se v pravidelných dvouhodinových 
intervalech. Takové hodování není zrovna levná záležitost. V roce 2014 chystalo bufet 
pro opičky 20 kuchařů z místních restaurací a celkového množství lahůdek vyšlo na půl 
milionu thajských bahtů, což tehdy bylo v přepočtu zhruba 250 tisíc Kč.
(*www.stoplusjednicka.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 V thajském městě Lopburi žije přes padesát tisíc lidí a celkem tisíc makaků. 
## 25.2 V roce 2014 měl jeden thajský baht menší hodnotu než jedna česká koruna. 
## 25.3 Poslední hostina pro makaky, která je pořádána během Opičího festivalu  
v Lopburi, začíná v 18:00. 
## 25.4 Makakové se začali do Lopburi více stahovat koncem 17. století, tedy ve  
stejném století, v němž byly vybudovány dva zdejší chrámy. 
# 26 
Která z následujících možností nejlépe vystihuje význam, v němž je ve výchozím 
textu užito tučně vyznačené sloveso?
- [A] pevně doufat, že nastane určitá událost
- [B] být pro někoho někde připravený, nachystaný
- [C] pobývat na určitém místě, dokud něco nenastane
- [D] odkládat, oddalovat nějakou aktivitu na pozdější dobu
# 27 
Které z následujících slov se ve výchozím textu vyskytuje v chybně užitém 
tvaru?
(Posuzovaná slova jsou ve výchozím textu podtržena.)
- [A] původními
- [B] bohům
- [C] převleky
- [D] celkového
# 10
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádná možnost z nabídky A–F nesmí být přiřazena víckrát než jednou.)
Vysvětlivky s příkladem: Na malém obrázku vpravo je křižovatka s jednou 
hlavní silnicí (je označena dopravními značkami a je na ní přerušovaná čára) 
a s jednou vedlejší silnicí (není nijak označena). Na hlavní silnici jsou celkem tři 
vozidla: dvě tmavá jednostopá (motorky) a jedno tmavé dvoustopé (autobus). 
Na vedlejší silnici jsou celkem tři vozidla, všechna jsou dvoustopá (tmavé auto, 
bílé auto a bílý autobus). Motorky na posuzovaných obrázcích jsou vždy tmavé.
## 28.1  
## 28.2
## 28.3  
## 28.4
- [A] Na obrázku je sudý počet vozidel. Na vedlejší silnici je více dvoustopých vozidel než 
jednostopých. Na hlavní silnici je jeden bílý autobus. 
- [B] Na obrázku je lichý počet autobusů. Na hlavní silnici jsou celkem tři dvoustopá 
vozidla. Na vedlejší silnici je více bílých vozidel než na hlavní silnici. 
- [C] Na hlavní silnici je sudý počet vozidel. Na vedlejší silnici je jeden autobus. Více než 
polovina ze všech dvoustopých vozidel na obrázku je na hlavní silnici. 
- [D] Na hlavní silnici jsou alespoň dvě tmavá vozidla. Celkový počet dvoustopých vozidel 
na obrázku je sudý. Na vedlejší silnici je méně vozidel než na hlavní silnici. 
- [E] Na obrázku je lichý počet bílých vozidel. Více než polovinu všech dvoustopých 
vozidel na obrázku tvoří auta. Na hlavní silnici je více vozidel než na vedlejší silnici. 
- [F] Na obrázku je sudý počet jednostopých vozidel. Na hlavní silnici je více aut než na 
vedlejší silnici. Více než polovina ze všech bílých vozidel na obrázku je na vedlejší 
silnici. 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11
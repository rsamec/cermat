
VÝCHOZÍ TEXT K ÚLOHÁM 1–3
===

(1)
Když přišlo pod dub staletý,
žaludy dosyta se cpalo prase.
Ulehlo pod něj vzápětí
a vyspalo se. Vstalo zase
a řeklo si, že ke kořenům prokopá se. 
„Vždyť tohle stromu uškodí,“
havran mu z větve na to dí. 
„Obnažíš kořeny a celý uschnout může.“
A prase na to: „Ať jen schne.
Já proto nevyletím z kůže.
Duby jsou málo prospěšné.
Když vůbec nebude, tak jaképak s tím krámy.
Jen ať jsou žaludy, z těch sádla přibývá mi.“
„Ty nevděčné,“ řek dub a smutek v hlase měl,
„nosit ten rypák svůj ve větší výšce,
hned samo přesvědčíš se,
že ty své žaludy máš ode mě.“
(2)
Tak každý nevzdělaný tupec
s radostí po vědění dupe.
Neví, když zpraží učenost,
že z jejích plodů sám si bere víc než dost.
(*I. A. Krylov, Prase pod dubem, upraveno*)
# 1 
Které z následujících tvrzení odpovídá výchozímu textu?
- [A] Prase dorazilo k dubu, protože hledalo místo, kde by se prospalo.
- [B] 
Prase si přálo, aby dub uschnul, proto začalo odstraňovat jeho kořeny.
- [C] Dub rozesmutnilo, když si uvědomil, že není příliš prospěšný pro své okolí.
- [D] Dub dal najevo, že za určité podmínky by prase zjistilo, odkud získalo potravu.
# 2 
Které z následujících tvrzení o první části výchozího textu je pravdivé?
- [A] První verš má o jednu slabiku více než třetí verš.
- [B] 
První verš má shodný počet slabik jako třetí verš.
- [C] První verš má o jednu slabiku více než čtvrtý verš.
- [D] První verš má shodný počet slabik jako čtvrtý verš.
# 3 
Která z následujících možností vystihuje druhou část výchozího textu?
- [A] Jde o pokračování prózy, v níž se jako *nevzdělaný tupec* projevuje dub.
- [B] 
Jde o pokračování prózy, v níž se jako *nevzdělaný tupec* projevuje prase.
- [C] Jde o ponaučení vyplývající z první části textu: jako *nevzdělaný tupec* se 
v uvedeném příběhu projevil dub.
- [D] Jde o ponaučení vyplývající z první části textu: jako *nevzdělaný tupec* se 
v uvedeném příběhu projevilo prase.
# 4 
Souvětí č. 1: Chci si znova napsat ten test z angličtiny, co jsem tak zvoral.
 
Souvětí č. 2: Chtěl bych si znova napsat ten test z angličtiny, který se mi nepovedl.
 
Které z následujících tvrzení o dvou výše uvedených souvětích je nejvýstižnější?
- [A] Paní učitelce je vhodnější říct souvětí č. 1 než souvětí č. 2, přestože obě obsahují 
nespisovné slovo *angličtina*. 
- [B] 
Paní učitelce je vhodnější říct souvětí č. 2 než souvětí č. 1, přestože obě obsahují 
nespisovné slovo *angličtina*.
- [C]  Paní učitelce je vhodnější říct souvětí č. 1, protože neobsahuje žádné nespisovné 
slovo a je zdvořilejší než souvětí č. 2.
- [D] Paní učitelce je vhodnější říct souvětí č. 2, protože neobsahuje žádné nespisovné 
slovo a je zdvořilejší než souvětí č. 1.
# 5 
Která z následujících vět je zapsána pravopisně správně?
- [A] Na jeho neúčiné postupy si mnoho lidí stěžovalo.
- [B] 
Na jeho neúčiné postupy si mnoho lidí ztěžovalo.
- [C] Na jeho neúčinné postupy si mnoho lidí stěžovalo.
- [D] Na jeho neúčinné postupy si mnoho lidí ztěžovalo.
# 6 
Přiřaďte k jednotlivým řadám slov (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou.)
## 6.1 sousoší – stráň – půda 
## 6.2 sebechvála – síť – pánev 
## 6.3 smůla – památka – polobotka 
- [A] Pouze jedno slovo je mnohoznačné, a to první.
- [B] Pouze jedno slovo je mnohoznačné, a to třetí.
- [C] Celkem dvě slova jsou mnohoznačná, konkrétně první a druhé.
- [D] Celkem dvě slova jsou mnohoznačná, konkrétně první a třetí.
- [E] 
Celkem dvě slova jsou mnohoznačná, konkrétně druhé a třetí.
VÝCHOZÍ TEXT K ÚLOZE 7
===

Pro vlastní dobro jím jenom zdravou stravu.
# 7 
Napište smysluplnou větu o čtyřech slovech, v níž výraz JÍM bude jednoznačně 
jiným slovním druhem než ve výchozím textu.
Vzniklá věta musí obsahovat tvar *jím*, musí být gramaticky i pravopisně správná 
a musí obsahovat přísudek. Výraz *jím* nesmí být použit jako vlastní jméno.

VÝCHOZÍ TEXTY K ÚLOHÁM 8–12
===

TEXT 1
(1) Otcem měkkých kontaktních čoček je světově proslulý chemik Otto Wichterle. 
Český vědec ovšem nebyl první, kdo zkusil vady zraku korigovat jinak než brýlemi.
O totéž se snažil už v 19. století Adolf Fick. Jeho skleněné čočky ovšem nebyly příliš 
pohodlné, a proto je člověk musel po pár hodinách odložit. Kontaktní čočky se vyráběly 
výhradně ze skla od roku 1887, kdy byly uvedeny do výroby, až do počátku 30. let 
minulého století. Tehdy byl totiž vynalezen průhledný plast nazvaný plexisklo. Plastové 
čočky sice bylo možné nosit déle, ani ony ale neposkytovaly potřebný komfort. Navíc 
oba tvrdé typy čoček (tj. skleněné a plastové) způsobovaly zdravotní problémy. 
(2) Při vynálezu nového, zcela vyhovujícího materiálu sehrála zásadní roli 
náhoda. Roku 1952 jel Otto Wichterle vlakem do Prahy. Během cesty se dal do řeči 
se spolucestujícím, který četl oftalmologický časopis. Diskutovali i o materiálech 
používaných při výrobě kontaktních čoček. Wichterle si tehdy uvědomil, že by bylo 
žádoucí vynalézt nějakou měkčí hmotu, na niž by oko reagovalo lépe.
(3) Zanedlouho Wichterle se svým asistentem vyvinuli v laboratoři hydrogel, který 
si nechali roku 1955 patentovat. V následujících letech Wichterle zkoušel z hydrogelu 
vyrobit kontaktní čočky, ovšem neúspěšně. Přesto se nemínil vzdát. 
(4) Ve výzkumu pokračoval navzdory nepřátelskému postoji komunistického režimu. 
O Vánocích roku 1961 Wichterle doma sestavil ze stavebnice Merkur přístroj poháněný 
dynamem z jízdního kola, který vešel do dějin pod názvem čočkostroj, a vyrobil první 
použitelnou sérii gelových kontaktních čoček. S pomocí dalších vědců výrobu posléze 
zdokonaloval v laboratorním prostředí.
(5) Průlomový vynález Wichterlemu přinesl mezinárodní slávu, nikoli však bohatství. 
Patent na výrobu jeho kontaktních čoček totiž v roce 1965 Československo nevýhodně 
prodalo do USA. Spojené státy spustily jejich výrobu roku 1971. ***** V současnosti je 
Wichterleho vynález nedílnou součástí našich životů.
Vysvětlivka: *oftalmologický* – týkající se očního lékařství
(*www.cocky-online.cz; www.vesmir.cz, upraveno*)
TEXT 2
Souvětí typu A je jednoznačné, zájmeno *který* totiž odkazuje jen k jednomu 
podstatnému jménu v souvětí, např. *Připravil pomazánku* *z celeru, která nám chutná* nebo 
*Dan s Karlem vymysleli návod na přípravu nové masti, který ukryli na tajné místo*.
Souvětí typu B je nejednoznačné, zájmeno *který* totiž může odkazovat k více 
podstatným jménům v souvětí, např. *Připravil pomazánku* *z mrkve, která nám chutná* 
nebo *Dan s Karlem vymysleli návod na přípravu nového léku, který ukryli na tajné místo*.
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Více než čtyřicet let bylo sklo jediným materiálem, z něhož se vyráběly 
kontaktní čočky. 
## 8.2 Otto Wichterle se poprvé pokusil vyrobit kontaktní čočky z hydrogelu 
dříve než v prosinci 1961.  
## 8.3 Součástí nevýhodného obchodu s USA byl i prodej stavebnice Merkur, z níž 
byl vyroben první čočkostroj. 
## 8.4 Otto Wichterle při jízdě vlakem pochopil, že myšlenku jeho spolucestujícího 
vyrábět měkké kontaktní čočky je možné realizovat. 
# 9 
Která z následujících možností patří na vynechané místo (*****) v TEXTU 1? 
- [A] Kontaktní čočky vyrobené z hydrogelu začali lidé záhy upřednostňovat před 
jejich tvrdou alternativou.
- [B] 
Kontaktní čočky vyrobené z hydrogelu začali lidé záhy upřednostňovat před 
jejich měkkou alternativou.
- [C] Nové kontaktní čočky lidé záhy začali upřednostňovat před jejich tvrdou 
alternativou, vyrobenou z hydrogelu.
- [D] Nové kontaktní čočky lidé záhy začali upřednostňovat před jejich měkkou 
alternativou, vyrobenou z hydrogelu.
# 10 
Které z následujících tvrzení o TEXTU 1 je pravdivé?
(Úlohu řešte na základě definic uvedených v TEXTU 2.)
- [A] V textu jsou podtržena dvě souvětí typu A.
- [B] 
V textu jsou podtržena dvě souvětí typu B.
- [C] V druhé části textu je podtrženo souvětí typu A, ve třetí části textu je podtrženo 
souvětí typu B.
- [D] V druhé části textu je podtrženo souvětí typu B, ve třetí části textu je podtrženo 
souvětí typu A.
# 11 
Vypište ze čtvrté části TEXTU 1 tři podstatná jména, která jsou v textu užita ve 
4. pádě.
Slova *Merkur* a *čočkostroj* nejsou správným řešením. Za chybu je považováno jak 
neuvedení hledaného podstatného jména, tak zapsání jakéhokoli slova, které 
neodpovídá zadání.
# 12 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou v TEXTU 1 vyznačena tučně.)
 
A 
N
## 12.1 Slovo *jinak* je v textu užito ve stejném významu jako v souvětí *Musím hned* 
*vyrazit, jinak mi ujede vlak*. 
## 12.2 Slovo *pohodlný* je v textu užito ve stejném významu jako ve větě *Obul si* 
*pohodlné boty*.  
## 12.3 Slovo *způsobovat* je v textu užito ve významu *být příčinou něčeho*. 
## 12.4 Slovo *sehrát* je v textu užito ve významu *udělat něco jen naoko*. 
# 13 
Která z následujících vět není zapsána pravopisně správně?
- [A] Na výstavě jsem potkal Petrovy rodiče.
- [B] 
Pavlovi časté výtržnosti musíš začít řešit.
- [C] Se zájmem jsem si přečetl Nerudovy povídky.
- [D] Manželé Nezvalovi se už těší na letní dovolenou.
# 14 
Seřaďte jednotlivé části textu (A–F) tak, aby byla dodržena textová návaznost.
- [A] Když letadlo vletělo do turbulence, zrovna jsem spal. Během půl vteřiny jsme 
klesli o sto metrů. Úplně mě to vyhodilo ze sedadla. Vtom se rozzářila ikonka 
„Zapněte si bezpečnostní pás“. „To je trochu pozdě,“ sdělil jsem Amelii.
- [B] „V pohodě. Proč bychom nebyli?“ odpověděli jsme. Vzápětí se z reproduktoru 
ozval hlas pilota: „Dámy a pánové, zůstaňte prosím na svých místech se 
zapnutými pásy. Zdá se, že jsme nečekaně vletěli do špatného počasí.“
- [C] „Měl sis ho nechat zapnutý stejně jako já,“ odpověděla mi a ukázala na svou 
přezku. Máma, sedící v řadě před námi, se otočila: „Jste v pořádku?“
- [D] Letadlo mě však patrně chtělo vyvést z omylu, protože v tu chvíli narazilo na 
další pomyslný vzdušný výmol a já jsem se prudce praštil do hlavy o sedadlo 
přede mnou. Koutkem oka jsem zahlédl mámu, oněmělou strachy.
- [E] „Jenže v Kongu jsou bouřky častěji než kdekoli jinde,“ pohotově zareagovala na 
moje slova. „Fajn, že už to vím. Ale teď je přece všude klid a žádná bouřka není,“ 
oponoval jsem.
- [F] Abych zjistil, jestli nám říkal pravdu, vyhlédl jsem z okénka. Na obloze ale bylo 
jen několik obláčků. „Vždyť je pěkně,“ řekl jsem Amelii.
(*W. Smith, Průtrž, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____
# 15
## 15.1 Zvítězil díky své odvaze.
 
Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 15.2 Od kamaráda, který žije na farmě, dostal domácí sýr.
 
Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.

VÝCHOZÍ TEXTY K ÚLOZE 16
===

TEXT 1
1. vařit oběd
5. napsat článek
 9. jezdit autem
2. vykonávat práci
6. počítat příklad
10. slíbit odměnu
3. chytat míč
7. vést boj
11. hrát divadlo
4. utřít pot
8. slavit narozeniny
12. vyřídit pozdrav
TEXT 2
Slovní spojení typu A lze nahradit jedním spisovným slovem s podobným významem. 
Takové slovo má stejný kořen jako druhá složka původního slovního spojení 
(např. *provádět sběr* → *sbírat*).
Slovní spojení typu B nahradit jedním slovem tak, jak je popsáno výše, nelze.
# 16 
Najděte v TEXTU 1 tři slovní spojení typu A a napište jejich ČÍSLA.
Úlohu řešte na základě informací uvedených v TEXTU 2.
Za chybu je považováno jak neuvedení hledaného čísla, tak zapsání jakéhokoli čísla či 
slova, které neodpovídají zadání.
VÝCHOZÍ TEXT K ÚLOZE 17
===

S posledními říjnovými dny se blížily podzimní prázdniny. Michal a jeho bratr Martin 
se těšili nejen na to, že si odpočinou od školních povinností, ale také na pobyt na chalupě, 
která se nachází ve vsi poblíž Českého Krumlova. Ve středu vstali pomněrně brzy a ranním 
spojem vyrazili na cestu. Na krumlovském nádraží už postávali nedočkaví prarodiče.
Kluci nejdřív ochotně pomáhali dědovi na zahradě. Společnými silami shrabali listí 
a otrhali z již téměř holích větví všechna jablíčka. Za odměnu dostali babiččin vynikající 
závin, který zapíjeli čerstvě vylisovaným moštem. V neděli se pak všichni vypravili na 
výlet do nedalekého města, kde se procházeli starobylými uličkami. Kromě medvědů, 
kteří obývají zámecký příkop, neunikli jejich pozornosti ani obchody s pěknými suvenýry. 
Byl to skrátka příjemně prožitý víkend.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Podtržené výrazy jsou zapsány správně.
Ohebná slova zapište bezchybně ve stejném tvaru, ve kterém jsou užita v textu. Za 
chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.

VÝCHOZÍ TEXT K ÚLOHÁM 18–22
===

Člun se dal do pohybu a nás obklopila temnota. Ocitli jsme se ve Vráse. Náhle jsme 
cosi zaslechli. Byly to volkry – zrůdná stvoření s obřími drápy, kožnatými křídly a zuby 
***** jako žiletky, jimiž s chutí trhají lidské maso. Ve chvíli, kdy na nás ty stvůry zaútočily, 
se mě poprvé zmocnil ten zvláštní pocit. Vzápětí vše kolem mě zalila pronikavá záře, 
která je zahnala.
Následující týden byl nabitý událostmi: první setkání s Temným, střet s nájemnými 
vrahy z Fjerdy a rychlý přesun do Os Alty – králova sídla. Nebylo divu, že jakmile mě 
v paláci zavedli do pokoje, padla jsem na postel a za minutu už jsem nevěděla o světě.
Zase je mi pět a jsem v sirotčinci. Všude je krev, na okně mé ložnice sedí volkra. 
Natahuje po mně drápy. Její oči mají šedivou barvu křemene. Jsou stejné, jako má 
Temný… S hrůzou jsem procitla. Srdce mi ještě zběsile tlouklo, když mi služebná 
oznamovala, že se mám připravit na audienci u krále.
Záhy už jsem před zraky zvědavých dvořanů kráčela ke zlatému trůnu. Král vypadal asi 
na čtyřicet, měl štíhlou postavu s kulatými rameny, vodnaté oči a světlý knír.
„Vaše Veličenstvo, představuji vám Alinu Starkovou – světlonošku,“ pronesl Temný.
Nevěděla jsem, co mám dělat. Ana Kuya, svérázná hospodyně ze sirotčince, kde jsem 
vyrůstala, vyžadovala, abychom před šlechtici vždy dělali pukrle. To mi ale nyní připadalo 
nepatřičné. Král se na mě podíval a zklamaně řekl: „Vždyť vypadá úplně obyčejně.“
Nato Temný rozpřáhl ruce. Z jeho dlaní vytryskly temné stružky a prostory se začaly 
plnit černí, jež se vpíjela do vzduchu. V sále ***** temnotou se ozvaly zděšené výkřiky. 
Vtom se něco uvnitř mě opět nekontrolovatelně dralo na povrch. Za chvilku celý sál 
zaplavilo zářivé světlo, které vmžiku zahnalo temnotu. Propukl aplaus. Několik lidí se 
dokonce radostí rozplakalo. Král se tvářil nadmíru spokojeně.
(*L. Bardugová, Světlo a stíny, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Alininy schopnosti světlonošky se poprvé projevily během audience u krále. 
## 18.2 Jedna z volker, které ve Vráse zaútočily na člun, přiletěla za Alinou až do 
Os Alty, aby ji zabila. 
## 18.3 Útok volker, který se odehrál ve Vráse, časově předcházel střetu 
s nájemnými vrahy z Fjerdy. 
## 18.4 Alespoň někteří lidé projevili pláčem radost poté, co ze sálu zmizela 
temnota, kterou vyvolal Temný. 
# 19 
Na každé ze dvou vynechaných míst (*****) ve výchozím textu patří náležitý tvar 
slova. Ve které z následujících možností jsou uvedeny oba tyto tvary?
(Po doplnění náležitého tvaru musí být příslušný větný celek gramaticky správný.)
- [A] ostré – prostoupenou
- [B] 
ostré – prostoupeném
- [C] ostrými – prostoupenou
- [D] ostrými – prostoupeném
# 20 
Která z následujících možností vystihuje výchozí text?
(vnější charakteristika = popis vzhledu nějaké osoby, zvířete aj.)
- [A] Text obsahuje stručnou vnější charakteristiku volker, krále a Any Kuyi.
- [B] 
Text obsahuje stručnou vnější charakteristiku volker a krále, nikoli však Any Kuyi.
- [C] Text obsahuje stručnou vnější charakteristiku volker a Any Kuyi, nikoli však krále.
- [D] Text obsahuje stručnou vnější charakteristiku krále a Any Kuyi, nikoli však volker.
# 21 
Které z následujících tvrzení o dvou slovech tučně vyznačených ve výchozím 
textu je pravdivé?
- [A] Obě tato slova jsou v textu citově zabarvená.
- [B] 
Pouze slovo *zklamaně* je v textu citově zabarvené.
- [C] Pouze slovo *nepatřičný* je v textu citově zabarvené.
- [D] Ani jedno z těchto slov není v textu citově zabarvené.
# 22 
Které z následujících tvrzení o slově podtrženém ve výchozím textu je pravdivé?
- [A] Jde o přídavné jméno tvrdé.
- [B] 
Jde o přídavné jméno měkké.
- [C] Jde o podstatné jméno užité v jednotném čísle.
- [D] Jde o podstatné jméno užité v množném čísle.
# 23 
Rozhodněte o každé z následujících možností, zda je zapsána pravopisně 
správně (A), nebo ne (N).
 
A 
N
## 23.1 Na zklonku dne už znavení turisté postupovali hlemýždím tempem. 
## 23.2 Jeho nemístné poznámky ohledně mých blízkých se mě vážně dotkly. 
## 23.3 Strávila jsem dovolenou v zahraničí, protože ráda poznávám cizí země. 
## 23.4 Neuč se to nazpaměť, daleko důležitější je porozumět danému problému. 
# 24 
Vypište z každé z následujících vět (24.1 a 24.2) základní skladební dvojici.
(Základní skladební dvojice musí být zapsány pravopisně správně.)
## 24.1 Můj známý z knihovny mě pravidelně informuje o knižních novinkách a zajímavých 
kulturních událostech.
## 24.2 Některé romány ze školní četby by vám pravděpodobně připadaly nudné 
a zdlouhavé.

VÝCHOZÍ TEXT K ÚLOHÁM 25–27
===

Jedním z nejvýznamnějších svátků v USA je nepochybně Den díkůvzdání. Své kořeny 
má ve slavnosti zvané dožínky, která se pořádá po ukončení žní. 
V listopadu 1620 do Ameriky připlulo zhruba sto Angličanů, *****. Bohužel si s sebou 
nepřivezli potřebné množství potravin a před nadcházející zimou si nestačili vytvořit 
dostatečné zásoby. Část osadníků proto první zimu v novém domově nepřežila. Hned na 
jaře indiáni naučili nové sousedy pěstovat kukuřici a fazole. Jako výraz díků za bohatou 
sklizeň pro ně osadníci uspořádali dožínky, jejichž součástí byla velká hostina.
Zpočátku se díkůvzdání slavilo vždy v jiný den. V roce 1941 byl však termín oslavy 
Dne díkůvzdání stanoven v USA zákonem a od té doby ho Američané slaví čtvrtý čtvrtek 
v listopadu. Ačkoli původně šlo o poděkování za úrodu, dnes je slavnost spojená hlavně 
s velkolepými průvody a rodinnými oslavami, na nichž nechybí tradiční pečený krocan.
Jeden z největších průvodů se na Den díkůvzdání pravidelně koná v New Yorku. 
Roku 2021 se na čtyřkilometrovou trasu, která vedla ulicemi Manhattanu, vydalo přes 
# 8 000 účastníků. Přímo z manhattanských chodníků průvodu přihlížely statisíce diváků, 
desítky milionů Američanů událost sledovaly doma u televizních obrazovek.
Vysvětlivka: *Manhattan* – část New Yorku
(*www.novinky.cz; cz.usembassy.gov, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Dožínky, slavnost konající se po žních, byly inspirovány Dnem díkůvzdání. 
## 25.2 Termín oslavy Dne díkůvzdání byl v USA uzákoněn v 1. polovině 20. století. 
## 25.3 Průvod, který se v roce 2021 konal v New Yorku na Den díkůvzdání, sledovaly 
přímo v ulicích Manhattanu statisíce diváků. 
## 25.4 Od doby, kdy skupina Angličanů připlula do Ameriky, do doby, kdy je indiáni 
naučili pěstovat některé plodiny, uplynul více než rok. 
# 26 
Na vynechané místo (*****) ve výchozím textu patří věta vyjadřující, za jakým 
účelem Angličané připluli do Ameriky. Která z následujících vět to je?
(Po doplnění věty do textu musí být příslušné souvětí smysluplné, spisovné 
a gramaticky správné.)
- [A] aby zde založili osadu
- [B] 
aby sem založili osadu
- [C] kteří věděli o možnosti založit zde osadu
- [D] kteří věděli o možnosti založit sem osadu
# 27 
Ve které z následujících možností je uvedena dvojice slov, jež nelze v kontextu 
výchozího textu považovat za antonyma?
(První slovo z každé dvojice pochází z výchozího textu a je v něm vyznačeno tučně.)
- [A] bohužel – bohudík 
- [B] 
nestačili – stihli 
- [C] spojená – rozpojená
- [D] nechybí – schází
## 28.1 
## 28.2 
## 28.3   
## 28.4 
 
 
 
 
 
 
 
 
 
�
Vysvětlivky:��
Na obrázku jsou celkem dva bonbony (jeden na tácu a druhý v košíku) a celkem pět vajíček. Na pomlázce 
jsou celkem dvě stuhy. 
## 28.1 
## 28.2 
## 28.3   
## 28.4 
 
 
 
 
 
 
 
 
 
�
Vysvětlivky:��
Na obrázku jsou celkem dva bonbony (jeden na tácu a druhý v košíku) a celkem pět vajíček. Na pomlázce 
jsou celkem dvě stuhy. 
 
 
 
 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou.)
- [A] 
Na tácu je více bonbonů než v košíku. Na pomlázce je lichý počet stuh. Čokoládových 
vajíček je méně než malovaných.
- [B] 
V košíku je sudý počet vajíček. Celkový počet čokoládových vajíček je větší než počet 
bonbonů na tácu. Na pomlázce není sudý počet stuh. 
- [C] 
Více než polovina všech bonbonů je na tácu. Celkový počet malovaných vajíček je 
lichý. Čokoládových vajíček je méně v košíku než na tácu.
- [D] 
Celkový počet vajíček je větší než celkový počet bonbonů. Na tácu je lichý počet 
vajíček. V košíku je méně čokoládových vajíček než bonbonů.
- [E] 
V košíku je sudý počet bonbonů. Počet malovaných vajíček na tácu není shodný 
s počtem malovaných vajíček v košíku. Na pomlázce je sudý počet stuh.
- [F] 
Celkový počet vajíček je lichý. V košíku je více vajíček než bonbonů. Počet 
malovaných vajíček na tácu je shodný s počtem malovaných vajíček v košíku.
Obě vajíčka na tácu 
jsou malovaná.
Dvě vajíčka v košíku 
jsou čokoládová, jedno 
je malované.  
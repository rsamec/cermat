# 2 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 1–4
===

Všichni už spí, jenom my dva jsme vzhůru,
poslední dva v celém domě,
já dělám na papír literaturu
a ona kouká se po mně.
Šedivá myš zřejmě odněkud z polí –
je konec léta a začátek sklizně…
Jenom si nemysli, ono to bolí,
když někdo kosou tě řízne.
Však já si nemyslím, kámoško v bídě,
KLIDNĚ TU PŘENOCUJ, nějak se vejdem.
Ráno se vzbudíš dřív, než někdo přijde,
a večer se zase sejdem.
Budeme společně do noci škrábat,
ty svými zoubky, já perem,
nevadí, že máme jinačí kabát,
hlavní je, jak ten svět berem.
(*J. Nohavica, Myš, upraveno*)
# 1 
Tvrzení č. 1: Ve výchozím textu se píše o tom, že v domě bdí celkem dva lidé věnující 
se literatuře.
 
Tvrzení č. 2: Ve výchozím textu se píše o tom, že myš musí odejít z domu dřív, než se 
vzbudí ostatní nájemníci.
 
Je alespoň některé z výše uvedených tvrzení pravdivé?
- [A] ano, a to obě tato tvrzení 
- [B] 
ano, ale pouze tvrzení č. 1
- [C] ano, ale pouze tvrzení č. 2
- [D] ne, žádné z těchto tvrzení
# 2 
Které z následujících tvrzení je pravdivé?
(Tvar *ty* je ve výchozím textu vyznačen tučně.)
- [A] Tvar *ty* je spisovný jak v textu, tak ve větě *Ať ty rodiče počkají na chodbě*.
- [B] 
Tvar *ty* je nespisovný jak v textu, tak ve větě *Ať ty rodiče počkají na chodbě*.
- [C] Tvar *ty* je v textu nespisovný, ale ve větě *Ať ty rodiče počkají na chodbě* je spisovný.
- [D] Tvar *ty* je v textu spisovný, ale ve větě *Ať ty rodiče počkají na chodbě* je nespisovný.
# 3 
Které z následujících tvrzení o verši podtrženém ve výchozím textu je pravdivé?
- [A] Tento verš je osmislabičný a rýmuje se s osmislabičným veršem z téže sloky.
- [B] 
Tento verš je osmislabičný a rýmuje se s devítislabičným veršem z téže sloky.
- [C] Tento verš je devítislabičný a rýmuje se s osmislabičným veršem z téže sloky.
- [D] Tento verš je devítislabičný a rýmuje se s devítislabičným veršem z téže sloky.
# 4 
Která z následujících možností vystihuje úsek zapsaný ve výchozím textu 
velkými písmeny?
- [A] Jde o návrh vyjádřený pomocí rozkazovacího způsobu.
- [B] 
Jde o návrh vyjádřený pomocí oznamovacího způsobu.
- [C] Jde o prosbu vyjádřenou pomocí rozkazovacího způsobu.
- [D] Jde o prosbu vyjádřenou pomocí oznamovacího způsobu.
# 3 / 11
Veřejně nepřístupná informace podle § 60b odst. 3 a § 80b školského zákona
# 5 
Rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 5.1 Nečekaně silná povodeň včera strhla starý most, který spojoval obě části naší 
vsi. 
## 5.2 Z dnešní polední nabídky si moji spolužáci k obědu vybrali vepřový bůček 
s mrkví. 
## 5.3 Starožitný dřevěný nábytek je nyní vinou červotočů bohužel téměř 
bezcenný. 
## 5.4 Stovky lidí navštívily výstavu vzácných rukopisů, na níž byl k vidění i zlomek 
Dalimilovy kroniky. 
# 6 
Přiřaďte k jednotlivým souvětím (6.1–6.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou.)
## 6.1 Celý rok si přál, aby mohl jet o prázdninách se spolužáky kempovat, ale 
rodiče ho nakonec nepustili. 
## 6.2 Znovu jsem si koupil lístky na zaoceánskou loď, plující z Evropy na Kubu, 
protože minule mě tato plavba nadchla. 
## 6.3 I když už v mládí toužila podniknout cestu kolem světa, tento sen se jí splnil 
až v dospělosti, a to pouze díky výhře v loterii. 
- [A] Toto souvětí se skládá ze dvou vět: první je hlavní, druhá je vedlejší.
- [B] Toto souvětí se skládá ze dvou vět: první je vedlejší, druhá je hlavní.
- [C] Toto souvětí se skládá ze tří vět, všechny jsou hlavní.
- [D] Toto souvětí se skládá ze tří vět: první a druhá jsou hlavní, třetí je vedlejší.
- [E] 
Toto souvětí se skládá ze tří vět: první a třetí jsou hlavní, druhá je vedlejší.
VÝCHOZÍ TEXT K ÚLOZE 7
===

Když jsme zjistili, že všichni chlapci jsou živí, oddechli jsme si. 
# 7 
Napište smysluplnou větu o čtyřech slovech, v níž výraz ŽIVÍ bude jednoznačně 
jiným slovním druhem než ve výchozím textu.
Vzniklá věta musí obsahovat tvar *živí*, musí být gramaticky i pravopisně správná 
a musí obsahovat přísudek. Výraz *živí* nesmí být použit jako vlastní jméno.
# 4 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 8–12
===

TEXT 1
(1) Jedné listopadové noci jsem si v pracovně připravil přístroje, abych mohl 
vdechnout jiskru života do neživé hmoty, která ležela na zemi. Byla jedna hodina po 
půlnoci, déšť bubnoval do oken, když jsem spatřil, jak můj výtvor poprvé otevřel oči. 
(2) Dva roky jsem tvrdě pracoval, abych oživil mrtvé tělo. Kvůli tomuto cíli jsem si 
odepřel klid, vše jsem tomu podřídil, avšak nyní mé srdce naplnil děs a odpor. Žlutá kůže 
tvora, kterého jsem s tak nesmírnými obtížemi stvořil, sotva skryla soustavu svalů a žil, 
jeho vlasy byly leskle černé a vodové oči měly skoro stejnou barvu jako jeho svraštělá 
pokožka a úzké rty.
(3) Nesnesl jsem už dál pohled na tu stvůru. Musel jsem z pracovny utéct. Dlouho 
jsem se převaloval v posteli, *****. I potom mě ale ve spánku pronásledovaly nejdivočejší 
představy. Kráčel jsem po Ingolstadtu a zahlédl Alžbětu. Jakmile jsem k ní však přiběhl 
a políbil ji, její rysy se proměnily a postavu jí zahalil rubáš, v jehož záhybech lezli červi. 
S pocitem nevýslovné hrůzy jsem procitl. Záhy jsem v měsíčním svitu, pronikajícím 
do mé ložnice, spatřil své dílo. Netvor se skláněl nade mnou. Něco zamumlal a tvář mu 
zkřivil úšklebek. Když ke mně natáhl ruku, vyskočil jsem z postele a vyběhl ven z domu.
(4) Rychle jsem kráčel ulicemi města, které byly teď v noci liduprázdné. Pospíchal 
jsem, jako bych se snažil vyhnout netvorovi, o kterém jsem byl přesvědčen, že ho 
potkám za každým rohem. Zpomalil jsem až před hostincem. Těsně vedle mě zastavil 
kočár a z něj vystoupil Jindřich Clerval. Jakmile si mě všiml, zvolal: „Milý Frankensteine, 
jak rád tě opět vidím!“ Stručně jsem svému příteli vylíčil nedávné události. Poté jsme se 
společně vydali k mému bytu, přestože jsem se děsil představy, že by tam ona stvůra 
ještě mohla být. Jaká byla moje úleva, když jsem doma zjistil, že můj výtvor kamsi utekl!
(*M. W. Shelleyová, Frankenstein, upraveno*)
TEXT 2
Charakteristika vnější: popis vzhledu literární postavy (člověka, zvířete aj.)
Charakteristika vnitřní: popis povahy literární postavy (člověka, zvířete aj.)
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Během jedné noci Frankenstein viděl netvora ve dvou různých místnostech.  
## 8.2 Frankensteinovi se v noci zdálo, že jakmile políbil Alžbětu, začali po něm 
lézt červi. 
## 8.3 Od doby, kdy si Frankenstein přichystal potřebné přístroje, do doby, kdy 
oživil netvora, uběhla pouhá hodina. 
## 8.4 Frankenstein se musel po ulicích města pohybovat opravdu rychle, protože 
netvor usilující o jeho život mu byl v patách. 
# 9 
Kterou z následujících možností je nutné doplnit na vynechané místo (*****) 
v TEXTU 1, aby dané souvětí bylo gramaticky správné a zároveň v kontextu 
textu smysluplné?
- [A] až mě nakonec přemohla únava
- [B] 
jestli mě nakonec přemohla únava
- [C] až jsem nakonec naštěstí přemohl únavu
- [D] jestli jsem nakonec naštěstí přemohl únavu
# 5 / 11
Veřejně nepřístupná informace podle § 60b odst. 3 a § 80b školského zákona
# 10 
Které z následujících tvrzení odpovídá druhé části TEXTU 1?
(Úlohu řešte na základě definic uvedených v TEXTU 2.)
- [A] Tato část textu obsahuje vnější a zároveň vnitřní charakteristiku Frankensteina.
- [B] 
Tato část textu obsahuje vnější, nikoli však vnitřní charakteristiku Frankensteina.
- [C] Tato část textu obsahuje vnější a zároveň vnitřní charakteristiku Frankensteinova 
výtvoru.
- [D] Tato část textu obsahuje vnější, nikoli však vnitřní charakteristiku Frankensteinova 
výtvoru.
# 11 
Které z následujících tvrzení o slově *hrůza* tučně vyznačeném v TEXTU 1 je 
pravdivé?
- [A] V textu je toto slovo citově zabarvené a je zde užito ve významu *velký strach.*
- [B] 
V textu je toto slovo citově zabarvené a je zde užito ve významu *strašná událost.*
- [C] V textu je toto slovo užito ve významu *velký strach*, citově zabarvené zde ale 
není.
- [D] V textu je toto slovo užito ve významu *strašná událost*, citově zabarvené zde ale 
není.
# 12 
Vypište ze čtvrté části TEXTU 1 tři podstatná jména, která jsou v textu užita ve 
3. pádě.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
# 13 
Která z následujících vět je zapsána pravopisně správně?
- [A] Na stěně visel obraz od tohoto všestraného umělce.
- [B] 
Na stěně vysel obraz od tohoto všestraného umělce.
- [C]  Na stěně visel obraz od tohoto všestranného umělce.
- [D] Na stěně vysel obraz od tohoto všestranného umělce.
# 14 
Vypište z každé z následujících vět (14.1 a 14.2) základní skladební dvojici.
(Základní skladební dvojice musí být zapsány pravopisně správně.)
## 14.1 Zabezpečení celého areálu budou zítra důsledně kontrolovat pověření technici.
## 14.2 Vystavené zboží a nápisy upozorňující na slevy zaujaly snad všechny kolemjdoucí.
# 6 / 11
Veřejně nepřístupná informace podle § 60b odst. 3 a § 80b školského zákona
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Žebrák využil jeho nepřítomnosti a sedl si na lavici u stěny ateliéru. Tvářil se tak 
zkroušeně, že se Hughie neubránil lítosti a pátral v kapsách po drobných. Našel 
jednu libru.
- [B] Když Hughie vcházel do ateliéru svého přítele Trevora, malíř právě posledními 
tahy štětce dokončoval obraz. Jeho model stál na pódiu v koutě ateliéru.
- [C] „To bych řekl!“ odpověděl mu Trevor. „Všiml jsem si ho, když žebral na rohu 
ulice.“ Hughie se usadil na pohovku a tiše obdivoval přítelovu zručnost.
- [D] „Čtrnáct dní si sice nebudu moci vzít drožku,“ pomyslel si, „ale ten chudák to 
potřebuje víc než já.“ Když strčil minci žebrákovi do ruky, muž sebou trhl. Přes 
povadlé rty se mu ale mihl úsměv a nahlas poděkoval.
- [E] Byl to scvrklý děda s nadmíru zbědovaným výrazem. Na sobě měl děravý 
hnědý plášť, jednou rukou se opíral o sukovici a v druhé držel ošumělý 
klobouk. „Hm, zajímavý model!“ konstatoval Hughie.
- [F] Po nějaké chvíli vešel do místnosti sluha a oznámil Trevorovi, že si s ním přeje 
mluvit rámař. Malíř se tedy oběma mužům omluvil, že se musí vzdálit, a odešel.
(*O. Wilde, Neobyčejný model, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 16
## 16.1 V případě požáru nepoužívejte výtah.
 
Úsek podtržený ve výše uvedené větě jednoduché upravte tak, aby z věty 
vzniklo gramaticky správné souvětí obsahující dvě věty. Význam původní věty 
musí zůstat zachován.
## 16.2 O městě, které leželo za lesem, se povídalo leccos.
 
Úsek podtržený ve výše uvedeném souvětí upravte tak, aby ze souvětí vznikla 
gramaticky správná věta jednoduchá. Význam původního souvětí musí zůstat 
zachován.
# 7 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOZE 17
===

TEXT 1
ztřeštěnec
vztekloun
sochař
naháč
zbabělec
chuďas
lenoch
hezoun
hubeňour
skladatel
hlupák
obhájce
TEXT 2
Podstatné jméno typu A (např. *mladík*) je odvozeno od přídavného jména a označuje 
osobu podle její typické vlastnosti – slovo *mladík* je odvozeno od slova *mladý* a označuje 
*mladého člověka*.
Podstatné jméno typu B (např. *holič*) je odvozeno od jiného slovního druhu než 
přídavného jména – slovo *holič* je odvozeno od slova *holit* a označuje *člověka, který* 
*někoho holí*.
# 17 
Vypište z TEXTU 1 tři podstatná jména typu B.
Úlohu řešte na základě definic uvedených v TEXTU 2. 
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
VÝCHOZÍ TEXT K ÚLOZE 18
===

Kateřina a její bývalé spolužačky se rozhodovaly, kam pojedou na obvyklou společnou 
dovolenou. Protože loni strávily týden u moře, domluvily se, že letos zvolý pobyt na 
horách. Poslední srpnový víkend tedy zamířily vlakem do Vysokých Tater. 
Tatry jsou sice ve srovnání s Alpami pomněrně malé, je to však pohoří pro turistiku 
jako stvořené. Dívky nachodily mnoho kilometrů: procházely horskými průsmyky 
a stoupaly na vrcholy hor. Na náročné horské túry ovšem ani skušené turistky 
nemohou chodit každý den, a tak dívky do svého nabitého programu zařadily i výlet 
k nejznámějšímu slovenskému jezeru. Na břehu Štrbského plesa si vypůjčily člun 
a během plavby obdivovaly krásy nedotčenné tatranské přírody. 
Na závěr si kromě toho všeho ještě dopřály dvoudenní odpočinek v blízkých lázních. 
Objednané masáže ulevily jejich znaveným svalům. Dovolená se vskutku vydařila!
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Podtržené výrazy jsou zapsány správně.
Ohebná slova zapište bezchybně ve stejném tvaru, ve kterém jsou užita v textu. 
Za chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.
# 8 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 19–23
===

(1) Liška polární obývá severní oblasti tří světadílů: Evropy, Asie a Ameriky. 
V extrémních podmínkách tohoto prostředí, jimž se velmi dobře přizpůsobila, má liška 
oproti jiným živočichům mnoho výhod. Její tělo je pokryté hustou srstí, která ji nejen 
chrání před nízkými teplotami, ale v zimě dokonce mění barvu z hnědé na bílou, což lišce 
umožňuje dokonale splynout se sněhem. K přežití jí pomáhá také zvláštní systém oběhu 
krve v tlapkách, který zabraňuje ztrátě tělesného tepla.
(2) Lišky polární si postupně vyvinuly speciální způsob lovu. Díky svému vynikajícímu 
sluchu dokážou najít potravu i pod silnou vrstvou sněhu – jakmile kořist vypátrají, 
vyskočí obloukem do vzduchu a proboří se sněhem přímo ke své oběti. Při lovu mají 
velmi vysokou úspěšnost, ***** v zimě trpí nedostatkem potravy. Z tohoto důvodu se 
některé lišky vydávají v zimním období za stády sobů a přiživují se na tělech uhynulých 
kusů. Jiné se zatoulají až na moře a ledové kry je odnesou daleko od jejich domova. 
I tehdy si ale liška dovede poradit: stopuje lední medvědy a dojídá po nich zbytky jejich 
kořisti.
(3) Na jaře se lišky vracejí zpět ke svým norám, které se většinou nalézají na 
vyvýšených místech. Nory se v liščích rodinách zpravidla dědí, některé lišky polární žijí 
v norách starých i desítky let. Hrabání ve zdejší zmrzlé půdě je totiž namáhavé, vyhloubit 
novou skrýš ***** není úplně jednoduché. Vědci nedávno zjistili, že poblíž liščích nor 
dochází k významné změně prostředí. Je to dáno tím, že zbytky kořisti, které lišky 
nesežerou, i liščí trus obohacují půdu o živiny, což podporuje růst travin. Zatravněná 
místa pak přilákají býložravce. Lišky polární by se proto daly s nadsázkou označit za 
zvířecí zemědělce.
(*www.stoplusjednicka.cz; www.abicko.cz, upraveno*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 Existují lišky polární, které žijí v norách vyhloubených před desítkami let. 
## 19.2 Když se lišky polární ocitnou daleko od svého domova, začnou lovit společně 
s ledními medvědy. 
## 19.3 Lišky polární mají mimořádný sluch, díky němuž jsou schopny nalézt potravu 
i pod vrstvou sněhu. 
## 19.4 Lišky polární nechávají u svých nor zbytky nesežrané kořisti, aby na ně 
přilákaly živočichy, které chtějí ulovit. 
# 20 
Na každé ze dvou vynechaných míst (*****) ve výchozím textu patří jedno 
slovo. Ve které z následujících možností jsou uvedena obě tato slova v pořadí 
odpovídajícím výchozímu textu? 
(Po doplnění slova musí být příslušný větný celek smysluplný a gramaticky správný.)
- [A] proto – sice
- [B] 
přesto – sice
- [C] proto – tudíž
- [D] přesto – tudíž
# 9 / 11
Veřejně nepřístupná informace podle § 60b odst. 3 a § 80b školského zákona
# 21 
Ve které z následujících možností jsou významové vztahy mezi slovy 
nejpodobnější vztahům mezi slovy EVROPA – SVĚTADÍL – AMERIKA?
(Posuzovaná slova se nacházejí v první větě výchozího textu. Správná je pouze 
možnost, v níž pořadí slov odpovídá pořadí *Evropa – světadíl – Amerika*.)
- [A] dřevo – kov – materiál
- [B] 
záhon – květina – zemina
- [C] gauč – nábytek – prádelník
- [D] chodník – křižovatka – semafor
# 22 
Tvrzení: Zájmeno *jimž* ve výchozím textu odkazuje k podstatnému jménu , 
zájmenem *ji* je ve výchozím textu zastupováno podstatné jméno . 
 
Která dvě podstatná jména je nutné doplnit na vynechaná místa () ve výše 
uvedeném tvrzení, aby toto tvrzení bylo pravdivé? 
(Posuzovaná zájmena jsou ve výchozím textu vyznačena tučně.) 
- [A]  prostředí – srst
- [B]  prostředí – liška
- [C]  podmínka – srst
- [D]  podmínka – liška
# 23 
Rozhodněte o každém z následujících tvrzení, zda je pravdivé (A), nebo ne (N).
(Posuzovaná slova jsou ve výchozím textu podtržena.)
 
A 
N
## 23.1 Slovo *teplota* je v textu užito ve významu *mírná horečka*. 
## 23.2 Slovo *kus* je v textu užito ve významu *odlomená, uříznutá část celku*. 
## 23.3 Slovo *dovést* je v textu užito ve významu *být něčeho schopen*. 
## 23.4 Slovo *docházet* je v textu užito ve významu *postupně ubývat, ztrácet se.* 
# 24 
Která z následujících vět není zapsána pravopisně správně?
- [A] Za plotem ležela hromada svinutých drátů.
- [B] 
Zubař mu musí vytrhnout ten vyklající se zub. 
- [C] Po včerejším vydatném lijáku hrozí sesuvy půdy.
- [D] Sestřenice si na trhu koupila stříbrné visací náušnice.
# 10 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 25–27
===

Když se před hokejovým fanouškem zmíníte o podvodním hokeji, nejspíš na vás bude 
koukat *****. K údivu ovšem není důvod – tento sport skutečně existuje, a dokonce 
začíná být populární po celém světě. 
Podvodní hokej se hraje v bazénu o délce 25 metrů, šířce 15 metrů a hloubce 
minimálně 2 metry. Při utkání spolu soupeří dva šestičlenné týmy, dodržování pravidel 
hlídají jeden rozhodčí na okraji bazénu a dva přímo ve vodě. Utkání je vždy rozděleno na 
dva poločasy: čistý čas každého z nich je 15 minut. Cílem hráčů je dostat pomocí malé 
hokejky puk do soupeřovy branky umístěnou na dně bazénu. Vyhrává tým, který dá více 
gólů. Puk používaný při podvodním hokeji je zpravidla olověný, díky tomu nevyplouvá 
na hladinu. Jeho povrch je potažený gumou, která pomáhá hladšímu skluzu po dně 
bazénu.
Podvodní hokej vypadá na první pohled jednoduše, to je ovšem jen zdání. U hladiny 
hráč dýchá pomocí šnorchlu, k jakémukoli posouvání puku se ale musí potopit. Hráči 
proto musí umět šetřit vzduchem i pohybem. Jelikož jde o týmový sport, ponory 
spoluhráčů by měly být sladěné. Netypické prostředí bazénu navíc ztěžuje orientaci 
i komunikaci, taktiku je tedy nutné mít naplánovanou dopředu.
(*www.czechfinswimming.cz; www.redbull.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Čistý čas jednoho utkání v podvodním hokeji je půl hodiny. 
## 25.2 Během jednoho utkání v podvodním hokeji se v bazénu pohybuje celkem 
dvanáct osob. 
## 25.3 Guma, kterou je potažen puk používaný při podvodním hokeji, usnadňuje 
klouzavý pohyb puku po dně bazénu. 
## 25.4 Při utkání v podvodním hokeji má každý tým k dispozici jeden šnorchl, který 
si během hry spoluhráči mezi sebou půjčují. 
# 26 
Která z následujících možností je součástí ustáleného slovního spojení 
vystihujícího situaci ve výchozím textu, a patří tedy na vynechané místo (*****) 
v textu?
- [A] jako černá ovce
- [B] 
jako plachá srna
- [C] jako vyoraná myš
- [D] jako slabá moucha
# 27 
Ve které z následujících možností je uvedena vhodná náhrada za chybně užitý 
tvar slova?
(Posuzované tvary jsou ve výchozím textu vyznačeny tučně.)
- [A] místo *dodržování* má být *dodržováním*
- [B] 
místo *umístěnou* má být *umístěné*
- [C] místo *posouvání* má být *posouváním*
- [D] místo *naplánovanou* má být *naplánované* 
# 11 / 11
Veřejně nepřístupná informace podle § 60b odst. 3 a § 80b školského zákona
## 28.1  
## 28.2 
 
 
�
��
�
�
## 28.3   
## 28.4 
 
 
 
 
 
 
 
�
 
Vysvětlivky:��
Na obrázku jsou čtyři domy.�
 
 
 
 
 
 
 
 
 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 28 
Přiřaďte k jednotlivým obrázkům (28.1–28.4) odpovídající popis (A–F).
 
(Žádnou možnost z nabídky A–F nelze přiřadit víckrát než jednou.)
- [A] 
Celkový počet domů se sedlovou střechou je lichý. Patrových domů je méně než 
přízemních. Většina všech domů je mezi stromy. 
- [B] 
Celkový počet patrových domů je sudý. Na kopci se nachází více než jeden dům 
s plochou střechou. Většina všech domů je přízemních.  
- [C] 
Celkový počet domů je lichý. Většina všech domů je patrových. Na kopci je méně 
domů se sedlovou střechou než domů s plochou střechou.
- [D] 
Na kopci je více přízemních domů než patrových. Mezi stromy je lichý počet domů se 
sedlovou střechou. Celkový počet domů s plochou střechou je sudý. 
- [E] 
Mezi stromy se nachází více než jeden dům se sedlovou střechou. Celkový počet 
přízemních domů je sudý. Na kopci se nachází méně domů než mezi stromy. 
- [F] 
Domů s plochou střechou je méně než domů se sedlovou střechou. Na kopci je více 
přízemních domů než mezi stromy. Celkový počet domů mezi stromy je lichý.
Mezi stromy jsou dva domy 
se sedlovou střechou: ten 
blíž cestě je přízemní, ten 
druhý je patrový.
Na kopci jsou dva domy 
s plochou střechou: ten 
blíž stromům je přízemní, 
ten druhý je patrový.
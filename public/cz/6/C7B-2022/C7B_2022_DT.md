
VÝCHOZÍ TEXT K ÚLOHÁM 1–3
===

Dubnový vítr duje venku, 
ztrácí se rychle starý sníh, 
pěšiny oschnou za chvilenku
po teplých, prudkých lijavcích.
V takovou chvíli vyšel jednou 
se svatým Petrem Kristus Pán, 
táhly se v dálku nedohlednou 
s políčkem pole, s lánem lán.
Blízko nich oráč v těžké práci
za pluhem kráčel brázdou svou, 
neslyšel ptáčka zazpívat si,
mlčelo nebe nad hlavou.
Jen občas oráč za svým pluhem 
popohnal koně, těžce vzdych.
Slyšel to Pán a se svým druhem
litoval z ráje vyhnaných.
V dobrotě své vzal malou hroudu,
v dlaň sevřel ji a vypustil,
skřivan z ní vzlétl a v jasném proudu
první svou píseň na zem lil.
VŠEMOCNOU RUKOU ZHNĚTEN Z HLÍNY
skřivánek šedý, anděl brázd, 
se zpěvem vzlétá nad krajiny
k andělům nebes v modrou vlast. 
Oráčům v práci smutno není,
řeknou si, že tam ve výši
Bůh o tom jejich plahočení
skřivánka zpívat uslyší.
(*J. Zahradníček, O původu skřivánka*)
# 1 
Které z následujících tvrzení odpovídá výchozímu textu?
- [A] Kristus Pán se svatým Petrem pociťovali lítost poté, co uslyšeli oráčův těžký 
povzdech.
- [B] 
Kristus Pán se svatým Petrem sešli na zem těsně předtím, než se jednou v dubnu 
prudce rozpršelo.
- [C] Kristus Pán se svatým Petrem vlídně oráče požádali o malou hroudu, aby ji mohli 
proměnit ve skřivánka.
- [D] Kristus Pán se svatým Petrem museli na zemi překonat obrovskou dálku, než se 
jim podařilo najít nešťastného oráče.
# 2 
Které z následujících tvrzení o slovech podtržených ve výchozím textu je 
pravdivé?
(Význam slov posuzujte v kontextu výchozího textu.)
- [A] Každé z těchto slov je citově zabarvené.
- [B] 
Pouze slovo *dobrota* je citově zabarvené.
- [C] Pouze slovo *smutno* je citově zabarvené.
- [D] Žádné z těchto slov není citově zabarvené.
# 3 
Které z následujících tvrzení o verši zapsaném ve výchozím textu velkými 
písmeny je pravdivé?
- [A] Tento verš je devítislabičný a rýmuje se s  osmislabičným veršem.
- [B] 
Tento verš je devítislabičný a rýmuje se s devítislabičným veršem.
- [C] Tento verš, který není devítislabičný, se rýmuje s osmislabičným veršem.
- [D] Tento verš, který není devítislabičný, se rýmuje s devítislabičným veršem.
# 4 
Která z následujících vět je zapsána pravopisně správně?
- [A] D omělý pachatel spochybnil předložené důkazy.
- [B] 
Domělý pachatel zpochybnil předložené důkazy.
- [C] Domnělý pachatel spochybnil předložené důkazy.
- [D] Domnělý pachatel zpochybnil předložené důkazy.
# 5 
Vypište z každé z následujících vět (5.1 a 5.2) základní skladební dvojici.
(Základní skladební dvojice musí být zapsány pravopisně správně.)
## 5.1 Kvůli nečekaně silné bouři doprovázené krupobitím byl provoz na hlavní silnici až do 
nočních hodin omezen.
## 5.2 Vleklé finanční problémy a s nimi související stres výrazně zhoršují psychický stav 
mnoha lidí.
# 6 
Přiřaďte k jednotlivým větným celkům (6.1–6.3) odpovídající tvrzení (A–E). 
(Žádnou možnost z nabídky A–E nelze přiřadit víckrát než jednou. Dvě možnosti 
zbudou a nebudou použity.)
## 6.1 Naší mamince jistě udělají radost originální náušnice z ryzího zlata. 
## 6.2 Až během své učitelské praxe zjistil, jak zvídaví dokážou někteří žáci být. 
## 6.3 Při odstraňování vosího hnízda buďte opatrní, hlavně se důkladně zahalte. 
- [A] V tomto větném celku jsou celkem dvě přídavná jména, ani jedno není měkké. 
- [B] V tomto větném celku jsou celkem dvě přídavná jména, obě jsou měkká.
- [C] V tomto větném celku jsou celkem dvě přídavná jména, pouze první z nich je měkké.
- [D] V tomto větném celku jsou celkem tři přídavná jména, každé z nich je měkké. 
- [E] 
V tomto větném celku jsou celkem tři přídavná jména, celkem dvě z nich jsou měkká.
# 7 
Ke k aždé z následujících podúloh (7.1 a 7.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 7.1 Napište podstatné jméno, které je v 1. pádě čísla jednotného jednoslabičné, je 
příbuzné se slovem SPÁT a skloňuje se podle vzoru MUŽ.
## 7.2 Napište podstatné jméno, které je v 1. pádě čísla jednotného čtyřslabičné, je příbuzné 
se slovem TÉCT a skloňuje se podle vzoru ŽENA.

VÝ CHOZÍ TEXTY K ÚLOHÁM 8–12
TEXT 1
(1) Nebýt objevu penicilinu, miliony lidí by zemřely na infekční onemocnění. Cesta 
k zázračnému léku ovšem nebyla jednoduchá.
Když jednoho zářijového rána roku 1928 skotský lékař a vědec Alexander Fleming 
začal pracovat ve své londýnské laboratoři, pravděpodobně netušil, že ještě týž den 
výrazně pokročí ve svém výzkumu. Odpoledne si všiml, že se v jedné z laboratorních 
misek šíří zvláštní zelená plíseň, jejíž výtrusy se do jeho laboratoře patrně dostaly 
otevřeným oknem. Během následných laboratorních zkoušek Fleming zjistil, že zelená 
plíseň vylučuje neznámou látku, která spolehlivě zabíjí různé choroboplodné zárodky 
a navíc není jedovatá. Bohužel však tato látka velmi rychle (V ŘÁDU HODIN, MAXIMÁLNĚ 
NĚKOLIKA DNŮ) ztrácela na své účinnosti. Následovala léta trpělivé práce. Bylo nutné, 
aby látka byla zbavena příměsí. Izolovat čistý penicilin se v roce 1940 podařilo Ernstu 
Chainovi a Howardu Floreymu, vědcům z Oxford ské univerzity, kteří s Flemingem začali 
spolupracovat. Za objev penicilinu byla v roce 1945 všem třem udělena Nobelova cena.
(2) Přes počáteční problémy s distribucí se penicilin, první antibiotikum na světě, 
přece jen dostal do nemocnic i na bojiště. Během invaze do Normandie v červnu 1944 
se zásluhou tohoto léku uzdravilo asi 95 procent raněných vojáků ohrožených infekcí. Po 
skončení druhé světové války se penicilin stal jednou z hlavních zbraní medicíny. Další 
antibiotika, třeba streptomycin, byla objevena záhy.
Boj proti bakteriím ale ani zdaleka není vyhraný. Naším aktuálním problémem je jejich 
vzrůstající odolnost vůči antibiotikům. Hledají se proto nové způsoby, jak s bakteriálními 
infekcemi úspěšně bojovat. Vědecký tým z Univ erzity Palackého například zkoumá 
nanočástice stříbra, které by v budoucnu mohly vlastnosti antibiotik zlepšit. Musíme 
doufat, že klinické testy nebudou trvat příliš dlouho.
(*kol. autorů, Kdy, kde, proč & jak se to stalo, upraveno*)
TEXT 2
Souvětí typu A: v první větě souvětí je podmět nevyjádřený, např. *Stále neví, proč to bratr* 
*udělal*.
Souvětí typu B: podmět první věty souvětí je vyjádřen celou následující větou, 
např. *Stále se neví, proč to bratr udělal* (kdo, co *se neví*? – podmět *proč to bratr udělal*).
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Za  objev penicilinu získali v roce 1945 Nobelovu cenu tři vědci včetně 
Alexandra Fleminga. 
## 8.2 Nobelova cena za objev penicilinu byla udělena pět let poté, co Alexander 
Fleming objevil látku obsahující penicilin. 
## 8.3 Díky penicilinu se vyléčilo přibližně 95 procent ze všech vojáků, kteří během 
druhé světové války utrpěli nějaké zranění. 
## 8.4 Podle vědců z Univerzity Palackého mohou být v budoucnosti antibiotika 
nahrazena účinnějšími nanočásticemi stříbra. 
# 9 
Které z následujících tvrzení o TEXTU 1 je pravdivé?
Úlohu řešte na základě definic uvedených v TEXTU 2.
- [A] V textu jsou podtržena dvě souvětí typu A.
- [B] 
V textu jsou podtržena dvě souvětí typu B.
- [C] V první části textu je podtrženo souvětí typu A, v druhé části textu je podtrženo 
souvětí typu B.
- [D] V první části textu je podtrženo souvětí typu B, v druhé části textu je podtrženo 
souvětí typu A.
# 10 
Které z následujících tvrzení nejlépe vystihuje funkci úseku zapsaného 
v TEXTU 1 velkými písmeny?
- [A] Tento úsek upřesňuje informaci uvedenou v předchozím souvětí.
- [B] 
Tento úsek vysvětluje důsledky jevu zmíněného v předchozím souvětí.
- [C] Tento úsek upřesňuje informaci uvedenou bezprostředně před závorkou.
- [D] Tento úsek vysvětluje důsledky jevu zmíněného bezprostředně před závorkou.
# 11 
Které z následujících tvrzení nelze na základě informací obsažených v TEXTU 1 
považovat za jednoznačný fakt?
- [A] Jednoho zářijového dne roku 1928 došlo k výraznému pokroku ve výzkumu, 
jemuž se věnoval Alexander Fleming.
- [B] 
Výtrusy zelené plísně, kterou zkoumal Alexander Fleming, se do jeho londýnské 
laboratoře dostaly otevřeným oknem.
- [C] Při laboratorních zkouškách dospěl Alexander Fleming k závěru, že látka 
vylučovaná zelenou plísní není jedovatá.
- [D] Zelené plísně, která se šířila v laboratorní misce, si Alexander Fleming všiml 
jednoho zářijového odpoledne roku 1928.
# 12 
Rozhodněte o každé z následujících dvojic slov, zda tato slova lze v kontextu 
TEXTU 1 považovat za antonyma (A), nebo ne (N). 
(První slovo z každé dvojice pochází z TEXTU 1 a je v něm vyznačeno tučně.)
 
A 
N
## 12.1 jednoduchá – složitá 
## 12.2 čistý – umazaný 
## 12.3 jednou – víckrát 
## 12.4 zdaleka – zblízka 
# 13 
Která z následujících vět není zapsána pravopisně správně?
- [A] Jeho odvážná myšlenka se mi okamžitě zalíbila.
- [B] 
Při tělesné výchově žáci nacvičovali výmyk na hrazdě.
- [C] Na přípravu tohoto pokrmu se používá syrové rybí maso.
- [D] Součástí této společenské hry jsou také malé přesípací hodiny.

VÝCHOZÍ TEXT  K ÚLOZE 14
===

Spolužáci se ve společném chatu domlouvali, kdo připraví tahák na test z matematiky. 
Neuváženě jsem napsala, že místo nechutného podvádění by se radši měli učit. Tím jsem 
ale *****. Chat totiž ihned zaplavila řada rozhořčených příspěvků a záhy mě spolužáci ze 
skupiny vyhodili.
# 14 
Ve které z následujících možností je uvedeno české ustálené slovní spojení, 
jež vystihuje situaci ve výchozím textu, a patří tedy na vynechané místo (*****) 
v textu?
- [A] hodila flintu do žita
- [B] 
strčila hlavu do písku
- [C] píchla do vosího hnízda
- [D] vychytala všechny mouchy
# 15 
Uspořádejte jednotlivé části textu (A–F) tak, aby na sebe navazovaly.
- [A] Šídlo zavrtěl hlavou. „Vím, že ty se neviditelnou udělat umíš,“ připustil, „jenže 
abych nebyl vidět já, musel bych se tě pořád držet za ruku.“ „To nebude 
potřeba. Naučila jsem se kouzlit pomocí anagramů,“ řekla Abby. „Co je 
anagram?“ vyjekl vyděšeně Šídlo.
- [B] Abby tedy zvedla víko klavíru, zaťukala zlehka na klávesy a řekla: „Mars háj!“ 
Klavír ihned začal sám od sebe hrát*.* „A co my?“ zeptal se chlapec už celkem 
nadšeně.
- [C] „Přesmyčka. Promícháš v nějakých slovech písmena, aby vznikla jiná slova,“ 
vysvětlila mu Abby. „Tak dobře, jdu do toho,“ souhlasil Šídlo. „Nejdřív mi ale na 
něčem ukaž, že to funguje.“
- [D] „Nejdřív se udělám neviditelnou já a pak vytvořím anagram ke spojení *Šídlo* 
*taky*,“ řekla a zmizela. Vzápětí se ozvalo: „Štíky dalo.“ Obývák byl rázem prázdný.
- [E] „Tam nás asi nepustí,“ namítl Šídlo. „Kdybychom ale byli neviditelní, nikdo nám 
nezabrání dostat se dovnitř,“ namítla Abby.
- [F] Dospělí odjeli a nechali Abby a Šídla v obývacím pokoji samotné. „Co se takhle 
na vlastní pěst porozhlédnout po městě?“ zeptala se dívka. „Moc ráda bych se 
podívala do nějakého baru, kde nalévají whisky.“
(*M. Molloy, Čaroklání, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____

VÝCHOZÍ TEXTY K ÚLOZE 16
===

TEXT 1
� Kdy nám poskytnou potřebné informace?
� Petra jistě hned poběží za ní a všechno jí to poví.
� Uvidím, zda se jí podaří upéct ten čokoládový dort.
� Určitě nás svými kousky opět pobaví.
� Policisté snad brzy pokročí ve svém pátrání.
� Nebuďme pokrytci, korupce jistě pokvete dál.
� Pavel mírně pootočí hlavu a pokusí se usmát.
� Pojedeš se s námi podívat na nový byt?
� Otec prudce postaví sklenici na stůl pokrytý novinami.
� Trochu se potím, a tak požádám o sklenici studené vody.
TEXT 2
Sloveso typu A: tvary budoucího času se tvoří pomocí předpony *po*- (např. *poletí* je 
tvar slovesa *letět*, *ponese* je tvar slovesa *nést*). Infinitiv ani tvary minulého času však tuto 
předponu neobsahují.
Sloveso typu B: ve všech svých tvarech má předponu *po*- (např. *poznamená* nebo 
*poznamenal* jsou tvary slovesa *poznamenat*).
# 16 
Vypište z TEXTU 1 tři slovesa typu A.
Úlohu řešte na základě definic uvedených v TEXTU 2.
Slovesa zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.
VÝCHOZÍ TEXT K ÚLOZE 17
===

Minulý víkend naše rodina vyrazila na výlet. Maminka přichystala vydatnou svačinu, 
tatínek měl za úkol zajistit jízdenky na vlak. Dodnes nevíme zcela jistě, jestli na ně kvůli 
své roztržitosti zapoměl, nebo si jen jako obvykle popletl datum výpravy. V sobotu ráno 
ovšem sebevědomě prohlásil, že plány se mění. Chodit pěšky je přece zdravý prospěšné 
a nějakých třicet kilometrů nepochybně zvládneme levou zadní.
Po tomto sdělení zmizelo z našich tváří veškeré nadšení. Nikdo z nás ale raději 
neprotestoval, protože se všichni obávali neúměrně dlouhého výkladu o chůzi a jejích 
výhodách. Ušli jsme ztěží sto metrů, když najednou tatínek udělal prudký pohyb a zařval 
jako poraněný lev. Bolesti zad byli nejspíš opravdu silné, protože než přijela sanitka, 
rozzlobeně prohlásil: „Příště jedině autem.“
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Ohebná slova zapište bezchybně ve stejném tvaru, ve kterém jsou užita v textu. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.

VÝCHOZÍ TEXT K ÚLOHÁM 18–22
===

Robin Hood kráčel po stezc e Sherwoodského lesa. Náhle se z hloubi lesa ozvaly tóny 
známé milostné písně. Zbojník se proto bleskurychle skryl za strom. Vzápětí se na pěšině 
objevil majitel onoho mohutného basu. Když opodál spatřil stádo vysoké, ihned ztichl, 
vyňal šíp a zvedl luk. Vtom zpoza dubu vyskočil Robin: „Zadrž! V mém lese nikdo nebude 
plýtvat střelami a zabíjet zvěř.“
„Budu dělat, co se mi zamane,“ drze odsekl cizinec, „kliď se mi z očí, nebo pocítíš rá ny 
mého kyje!“
„Ty že mi natlučeš? To spíš já vyzkouším na nejvyšší větvi pružnost tvého krku a váhu 
tvého těla.“
*****
„Blázne! Neznáme se, a přece si počínáme jako nepřátelé. Luk je smrtonosná zbraň, 
zastrč tedy šíp zpět do toulce a popadni tyč.“
„Inu dobrá,“ souhlasil se zbojníkovým návrhem cizinec. 
Začali měřit své síly. Znenadání se ale Robin zarazil: „Tvé modré oči se mi zdají 
povědomé. Vybavily se mi dávné vzpomínky. Řekni, jak se jmenuješ.“
Po chvíli cizin ec zdráhavě odvětil: „Will Scarlett.“ 
„Wille, tak ty ses vrátil domů! Poznáváš mě, příteli? Já jsem Robin Hood.“
Muži se srdečně objali a pak Will začal vyprávět: „Dlouho jsem bojoval v Normandii. 
Celou tu dobu jsem neustále myslel na svou lásku. Byla mou odvahou na válečném poli. 
Nedávno se mi ale zdál zvláštní sen. Má drahá Maud, potřísněná krví, prosila o pomoc. 
Věděl jsem, že hned musím zpět do Anglie za svou rodinou. Jsem zběh, Robine.“
„Ubohý Wille, tvá rodná vesnice byla zničena. Krutá zkáza ale nepřítele přišla draho. 
Já a moji muži jsme družinu vyslanou králem Jindřichem pronásledovali a dvě třetiny těch 
vojáků jsme pobili. Wille, stal jsem se vůdcem zbojníků a hájím práva slabých!“
Nato Robin pronikavě zatroubil na roh. Z lesa se vynořili muži v zeleném a mlčky 
obstoupili svého velitele.
(*A. Dumas, Robin Hood, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Will Scarl ett se vrátil do Anglie hned poté, co byl propuštěn z armády. 
## 18.2 Během války v Normandii se Willovi na bojišti neustále zjevoval přelud 
zkrvavené Maud. 
## 18.3 Král Jindřich, nepřítel Robina Hooda, vyslal do Willovy rodné vesnice dvě 
třetiny svého vojska. 
## 18.4 Přítomnost muže, který se později představil jako Will Scarlett, zaregistroval 
Robin Hood dříve sluchem než zrakem. 
# 19 
Která z následujících možností patří na vynechané místo (*****) ve výchozím 
textu?
- [A] „Cože? Ty mě chceš oběsit?“ rozesmál se Robin a napjal luk.
- [B] 
„Cože? Ty mě chceš oběsit?“ rozesmál se cizinec a napjal luk.
- [C] „Ty že budeš tím katem, který mi setne hlavu?“ rozesmál se Robin a napjal luk.
- [D] „Ty že budeš tím katem, který mi setne hlavu?“ rozesmál se cizinec a napjal luk.
# 20 
Které z následujících tvrzení o slovech tučně vyznačených ve výchozím textu je 
pravdivé?
- [A] V kontextu výchozího textu je synonymem slova *milostné* slovo *milované*.
- [B] 
V kontextu výchozího textu je synonymem slova *plýtvat* slovo *mrhat*.
- [C] Slovo *měřit* je v textu užito ve významu *určovat rozměry tělesa*. 
- [D] Slovo *slabý* je v textu užito ve významu *málo intenzivní*. 
# 21 
Ve kterém z následujících úseků výchozího textu se vyskytuje přívlastek 
neshodný?
- [A] pocítíš rány mého kyje
- [B] 
zastrč tedy šíp zpět do toulce
- [C] po chvíli cizinec zdráhavě odvětil
- [D] krutá zkáza ale nepřítele přišla draho
# 22 
Ve kterém z následujících úseků výchozího textu se vyskytuje slovo obsahující 
dva kořeny?
- [A] luk je smrtonosná zbraň
- [B] 
pronikavě zatroubil na roh
- [C] mlčky obstoupili svého velitele
- [D] majitel onoho mohutného basu
# 23 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 23.1 Oba spiklenci si potřebovali říct alespoň několik slov soukromě. 
## 23.2 Při svitu měsíce vypadal hrad ještě tajeměji než za denního světla.  
## 23.3 Zlatou medaili získala díky své nesmírné píli a mimořádnému sportovnímu 
nadání. 
## 23.4 Před vstupem do přísně střeženého areálu odevzdejte jmenný seznam 
všech studentů. 
 
VÝCHOZÍ TEXT K ÚLOZE 24
===

Hrad Karlštejn patří mezi nejslavnější české památky.
# 24 
Napište smysluplnou větu o čtyřech slovech, v níž výraz MEZI bude jiným 
slovním druhem než ve výchozím textu.
Výraz nesmí být  použit jako vlastní jméno, např. *pan Mezi*. Vzniklá věta musí 
obsahovat tvar *mezi*, musí být gramaticky i pravopisně správná a musí obsahovat 
přísudek.

VÝCHOZÍ TEXT K ÚL OHÁM 25–27
===

(1) Fanoušci Harryho Pottera se rozhodli přenést proslulý kouzelnický sport famfrpál 
do reálného světa. Mudlovský famfrpál vznikl v roce 2005, a to v USA. První mistrovství 
světa se konalo již v roce 2007.
(2) Sportovní náčiní, používané při mudlovském famfrpálu, do jisté míry kopíruje 
původní hru z knižní série. Potloukem je míč na vybíjenou, roli camrálu převzal mírně 
vyfouknutý volejbalový míč. V 17. minutě zápasu se na hřišti poprvé objeví zlatonka, což 
je tenisový míček zavěšený na žlutých kraťasech nestranného sprintera. Hra se neobejde 
ani bez košťat. Nejsou sice létající, hráčům ale podstatně ztěžují pohyb.
(3) ***** Je to t otiž  poměrně drsný sport, navíc se složitými pravidly. Na hřišti spolu 
soupeří dva sedmičlenné týmy. Aby byly síly vyrovnané, v každém z nich smí být 
maximálně čtyři hráči téhož pohlaví. Brankář chrání obruče svého týmu, střelci se snaží 
prohodit camrál některou z  obručí svého protivníka, odrážeči se potloukem trefují do 
protihráčů a chytač se snaží chytit zlatonku. 
Mudlovský famfrpál je zábavný a dynamický. Přijďte na zápas a přesvědčte se sami! 
(*www.idnes.cz, upr aveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 První dva roky po svém vzniku se mudlovský famfrpál hrál výhradně na 
území USA. 
## 25.2 Ačkoliv je v jednom famfrpálovém týmu celkem sedm hráčů, na hřišti smí 
být pouze čtyři z nich. 
## 25.3 Úkolem hráče na pozici střelce je prohodit camrál kteroukoli z obručí, 
které se na hřišti nacházejí. 
## 25.4 Než se na hřiště poprvé dostane zlatonka, uběhne více než 17 minut 
zápasu mudlovského famfrpálu. 
# 26 
Na vynechané místo (*****) ve výchozím textu patří gramaticky správná věta 
jednoduchá. Ve které z následujících možností je tato věta uvedena?
(Slovní spojení *mudlovský famfrpál* a slovo *ragby* jsou zapsány správně.) 
- [A] Častá zranění při mudlovském famfrpálu, kombinující prvky házené, vybíjené 
a ragby.
- [B] 
Častá zranění jsou při mudlovském famfrpálu, kombinujícího prvky házené, 
vybíjené a ragby.
- [C] Při hraní mudlovského famfrpálu, kombinující prvky házené, vybíjené a ragby, se 
často někdo zraní.
- [D] Při hraní mudlovského famfrpálu, kombinujícího prvky házené, vybíjené a ragby, 
se často někdo zraní.
# 27 
Vypište z druhé části výchozího textu čtyři podstatná jména, která jsou v textu 
užita v 6. pádě.
Slova zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.

ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
## 28.1   
## 28.2 
 
 
�
�
�
�
�
## 28.3   
## 28.4 
 
 
 
 
 
 
 
 
�
 
 
�
�
�
�
�
�
�
�
�
�
�
 
 
 
 
V kulatém akváriu je 
jedna rostlina a dva 
živočichové: jeden 
šnek a jedna rybka. 
V hranatém akváriu je 
jedna rostlina a jeden 
živočich (rybka). 
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou. Dvě možnosti 
zbudou a nebudou použity.)
- [A] 
V kulatém akváriu je sudý počet rostlin. V každém z akvárií je více než jedna rybka. 
V hranatém akváriu je lichý počet živočichů. 
- [B] 
V kulatém akváriu je lichý počet živočichů. V jednom z akvárií je více než jeden šnek. 
V hranatém akváriu není stejný počet rostlin jako v kulatém.
- [C] 
Více než polovina všech rybek je v hranatém akváriu. V kulatém akváriu je méně 
rostlin než v hranatém. V jednom z akvárií je stejný počet šneků a rybek.
- [D] 
V obou akváriích dohromady je lichý počet živočichů. V kulatém akváriu je stejný 
počet rostlin jako v hranatém. V hranatém akváriu je více rybek než šneků. 
- [E] 
V obou akváriích dohromady je sudý počet rostlin. V hranatém akváriu není stejný 
počet šneků jako v kulatém. Více než polovinu všech živočichů v kulatém akváriu 
tvoří rybky. 
- [F] 
Více než polovinu všech živočichů v hranatém akváriu tvoří rybky. Alespoň 
v jednom z akvárií je lichý počet rostlin. V kulatém akváriu je stejný počet šneků jako 
v hranatém. 
Vysvětlivky: 
V obou akváriích dohromady jsou dvě rostliny a tři živočichové.
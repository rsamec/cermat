# 1 
Která z následujících vět není zapsána pravopisně správně?
- [A] Kamarádovy sluneční brýle se mi líbí.
- [B] 
Sousedovi děti mají pěkný vztah k přírodě.
- [C] Dědečkovy výrazné rysy zdědili oba jeho synové.
- [D] Spolužákovi rodiče byli ve sboru dobrovolných hasičů.
VÝCHOZÍ TEXTY K ÚLOHÁM 2–4
===

TEXT 1
(1) To vám byl šok!
 
V parku u potoka
 
zkřížila mi cestu
 
holka mnohooká.
(2) Pěkná, podle mého gusta
 
(těch očí byl fakt kopec!).
 
Koukám, že má i ústa,
 
a tak jsme dali pokec.
(3) O kytkách, o poezii
 
pokecali jsme mile,
 
i o tom, jak řešila by,
 
muset tak nosit brýle.
(4) Je to fajn, znát se s holkou,
 
co má tak hodně očí.
 
Jen když ji něco rozpláče,
 
celého vás to zmočí.
(*T. Burton, Holka mnohooká, upraveno*)
TEXT 2
Rýmové echo vzniká, když se v jedné sloce vyskytují verše, které se rýmují a zároveň 
končí různými slovy, z nichž jedno celé je obsaženo v tom druhém. Délka samohlásek ve 
slovech, která se rýmují, nemusí být stejná. 
Příklady: pod ledem – pohledem; jižních – při žních; polámalo – oral málo; 
Dana – vdaná.
# 2 
Které z následujících tvrzení odpovídá TEXTU 1?
- [A] Mnohooká holka a ten, kdo v textu promlouvá, spolu hovořili nejméně o třech 
tématech.
- [B] 
Ten, kdo v textu promlouvá, byl docela zaskočen tím, že mnohooká holka má očí 
tolik jako úst.
- [C] Mnohooká holka a ten, kdo v textu promlouvá, byli předem domluveni, že se 
spolu sejdou v parku.
- [D] Ten, kdo v textu promlouvá, byl celý mokrý od slz mnohooké holky, protože ji na 
konci rozhovoru rozplakal.
# 3 
Které z následujících tvrzení o TEXTU 1 je pravdivé?
(Úlohu řešte na základě informací uvedených v TEXTU 2.)
- [A] Rýmové echo se vyskytuje jak v druhé sloce, tak ve čtvrté sloce.
- [B] 
Rýmové echo se nevyskytuje ani v druhé sloce, ani ve čtvrté sloce.
- [C] Rýmové echo se vyskytuje v druhé sloce, nikoli však ve čtvrté sloce.
- [D] Rýmové echo se vyskytuje ve čtvrté sloce, nikoli však v druhé sloce.
# 4 
Které z následujících tvrzení o slově podtrženém v TEXTU 1 je pravdivé?
(Posuzované věty jsou gramaticky správné.)
- [A] Slovo *fakt* je v textu ohebným slovem a má stejný význam jako ve větě 
*Předložil nám zajímavý fakt*.
- [B] 
Slovo *fakt* je v textu neohebným slovem a má stejný význam jako ve větě 
*Předložil nám zajímavý fakt*.
- [C] Slovo *fakt* je v textu ohebným slovem a má stejný význam jako ve větě 
*Domácí práce, hlavně žehlení, ho fakt nebaví*.
- [D] Slovo *fakt* je v textu neohebným slovem a má stejný význam jako ve větě 
*Domácí práce, hlavně žehlení, ho fakt nebaví*.
VÝCHOZÍ TEXT K ÚLOZE 5
===

Vážený pane učiteli,
ráda bych si s Vámi domluvila schůzku ohledně individuálního studijního plánu pro svou 
dceru Evu Schopnou ze 7. C. Navrhněte prosím termín, časově se Vám mohu přizpůsobit. 
Mahulena Schopná
# 5 
Paní Schopná by chtěla svůj e-mail upravit tak, aby byl zdvořilý a zároveň měl 
všechny náležitosti, které má e-mail mít. Co by bylo nejvhodnější udělat?
- [A] doplnit do e-mailu jméno a příjmení učitele
- [B] 
použít v e-mailu jiné oslovení, a to *Milý pane učiteli*
- [C] dodat do e-mailu závěrečný pozdrav, např. *S pozdravem*
- [D] uvést v e-mailu důvody žádosti o individuální studijní plán
# 6 
Přiřaďte k jednotlivým tvrzením (6.1–6.3) odpovídající větu (A–E).
(Žádnou možnost z nabídky A–E nelze přiřadit víckrát než jednou.)
## 6.1 Ze všech podtržených slov pouze to první není užito ve správném tvaru. 
## 6.2 Ze všech podtržených slov pouze to druhé není užito ve správném tvaru. 
## 6.3 Ze všech podtržených slov pouze to třetí není užito ve správném tvaru. 
- [A] Toto jezero ledovcového původu je proslulou svou teplotou, dosahující jen asi šesti 
stupňů.
- [B] Postupně se z koníčku provozovanému výhradně ve volném časem stane tvoje nová 
profese.
- [C] Po divadelním představením nejspíš zajdeme do místní kavárny, vyhlášené skvělými 
zákusky.
- [D] Tomuto projektu podporovaného všemi členy rady je zapotřebí věnovat dostatek 
pozornost.
- [E] 
Podle mnohých příbuzných je otcova dlouhodobá únava nejspíše způsobena jeho 
přepracování.

VÝCHOZÍ TEXT K ÚLOHÁM 7–10
===

Ještě před sto lety bylo jasným králem psacích potřeb plnicí pero. V 2. polovině 
minulého století však bylo z trůnu sesazeno perem kuličkovým neboli propiskou.
Předchůdci propisky, tedy první pera s postupně dávkovaným inkoustem, pocházejí 
už z konce 19. století. Tato pera ovšem měla zásadní nedostatky: často vysychala nebo 
z nich vytékal inkoust. První prototyp funkčního kuličkového pera vyrobil až maďarský 
vynálezce László Bíró v roce 1931. Inspirovaly ho prý děti, které hrály kuličky na 
chodníku plném kaluží. Rok před začátkem druhé světové války1 musel Bíró kvůli svému 
židovskému původu opustit Maďarsko. Po dvouletém pobytu v Paříži se vydal za oceán 
a usadil se v Argentině, kde úspěšně rozjel výrobu kuličkových per.
Zprvu si propisku rozhodně nemohl dovolit každý – byla totiž dost drahá. Když 
americký podnikatel Milton Reynolds začal v polovině 40. let vyrábět propisky podle 
Bíróovy technologie rozvinuté v Argentině, jednu prodával za 12 amerických dolarů. Za 
takový peníze mohl tenkrát člověk pořídit 300 litrů benzínu, za cenu pěti Reynoldsových 
propisek se dokonce v roce 1945 dal v USA na měsíc pronajmout slušný dům. Naštěstí již 
začátkem 50. let byly v obchodech k dostání levné a přitom spolehlivé propisky.
Tajemství propisky spočívá v hustém rychleschnoucím inkoustu a zejména v malinké 
kuličce, umístěné na jejím hrotu. Tato kulička, vyráběná například ze slinutého karbidu2, 
se při psaní otáčí, inkoust z náplně se tak rovnoměrně rozvádí po jejím povrchu 
a zanechává na papíře stopu. Na stejném principu funguje i keramické pero.
# 1  Druhá světová válka probíhala v letech 1939–1945.
# 2   Slinutý karbid je velmi tvrdý materiál používaný na hroty protipancéřových střel, ve šperkařství, při 
 výrobě břitů aj.
(*www.stoplusjednicka.cz; zoom.iprima.cz, upraveno*)
# 7 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Část druhé světové války strávil László Bíró v Paříži. 
## 7.2 V roce 1945 bylo v USA možné pronajmout si na měsíc dům za méně než 
# 100 amerických dolarů.  
## 7.3 Součástí některých propisek je kulička vyrobená z materiálu, který se
používá mimo jiné na hroty protipancéřových střel. 
## 7.4 László Bíró vyrobil svůj prototyp funkčního kuličkového pera v jiném století,
než ve kterém vznikla první pera s postupně dávkovaným inkoustem. 
# 8 
Na kterou z následujících otázek nelze pravdivě odpovědět URČITĚ ANO?
(Při řešení úlohy vycházejte pouze z informací obsažených ve výchozím textu a z toho, jak jsou v něm 
předkládány.)
- [A] Byl Bíróův prototyp funkčního kuličkového pera inspirován dětmi, které hrály 
kuličky?
- [B] 
Byl Bíróův židovský původ důvodem, proč tento vynálezce musel odejít 
z Maďarska?
- [C] Bylo vysychání prvních per s postupně dávkovaným inkoustem jedním z jejich 
zásadních nedostatků?
- [D] Bylo možné již v padesátých letech minulého století koupit levné a přitom 
spolehlivé kuličkové pero?
# 9 
Které z následujících tvrzení o slovních tvarech tučně vyznačených ve výchozím 
textu je pravdivé?
- [A] Tvar *každý* i tvar *takový* jsou v tomto textu spisovné.
- [B] 
Tvar *každý* i tvar *takový* jsou v tomto textu nespisovné.
- [C] V tomto textu je tvar *každý* spisovný a tvar *takový* je nespisovný.
- [D] V tomto textu je tvar *každý* nespisovný a tvar *takový* je spisovný.
# 10 
Ve kterém z následujících úseků podtržených ve výchozím textu se vyskytuje 
podstatné jméno užité ve 4. pádě?
- [A] tajemství propisky spočívá
- [B] 
rozjel výrobu kuličkových per
- [C] bylo jasným králem psacích potřeb
- [D] inkoust z náplně se tak rovnoměrně rozvádí
# 11 
Ke každé z následujících podúloh (11.1 a 11.2) napište současné (tj. ne zastaralé) 
spisovné slovo, které odpovídá zadání a není vlastním jménem.
## 11.1 Napište podstatné jméno, které je v 1. pádě čísla jednotného jednoslabičné, je 
příbuzné se slovem LŽIVÝ a skloňuje se podle vzoru MUŽ.
## 11.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem ZAMÉST, skloňuje se podle vzoru STAVENÍ a obsahuje předponu.
# 12 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 12.1 Ve vysokých horách na kraji království kdysi žili zvláštní bytosti. 
## 12.2 Kvůli dlouhodobému suchu se nesmí plýtvat pitnou vodou ze studní. 
## 12.3 Při některých z dnešních cviků mě pěkně potrápily ztuhlé ramenní svaly. 
## 12.4 Papírové telefoní seznamy už z většiny českých domácností dávno zmizely. 
# 13 
Vypište z každé z následujících vět (13.1 a 13.2) základní skladební dvojici.
(Základní skladební dvojice musí být zapsány pravopisně správně.)
## 13.1 Za jiných okolností by dálkový autobus jistě během cesty nenabral takové zpoždění.
## 13.2 Ochota naslouchat a schopnost efektivně řešit různé problémy patří k základní 
výbavě dobrého vedoucího.
# 14 
Seřaďte jednotlivé části textu (A–F) tak, aby byla dodržena textová návaznost.
- [A] „Nemyslím si, že zde naleznete něco nadpřirozeného,“ odpoví mu žena, 
zatímco její perfektně upravené nehty cvakají po klávesnici. „Paříž je město 
umění, kultury a historie.“ Potom nám podá klíče.
- [B] „Ach tak,“ řekne recepční, „vy jste ti… *hledači duchů*.“ Vysloví to tak 
pochybovačně, že se mi sevře žaludek a cítím, jako by mi hořely tváře.
- [C] „S tebou není žádná zábava,“ zašklebí se na mě Jacob a pak se oba zvolna 
vydáme za mými rodiči, kteří už po schodech pospíchají k našemu pokoji.
- [D] Přesně v ten okamžik, kdy si je od ní táta bere, se Jacobovi podaří poslat jeden 
porcelánový hrneček směrem ke kraji skříňky. Natáhnu se a zachytím ho, aby 
nespadl. „Ty jsi ale ošklivý duch,“ zašeptám.
- [E] „Vítejte v hotelu Valeur,“ usměje se žena na recepci, „co vás přivádí do našeho 
města?“ „Jsme tu pracovně,“ odvětí táta. Máma dodá: „Natáčíme televizní pořad 
o paranormálních jevech.“ 
- [F] „Koukám, že tu máme skeptika,“ šeptne mi Jacob a hned se začne rozhlížet 
po něčem, co by mohl rozbít. Jeho pozornost upoutá skříňka s nápoji. Střelím 
po něm varovným pohledem a rty naznačím slovo *ne*. Táta dál pokračuje 
v rozhovoru s recepční: „Vyšetřujeme tu jeden zajímavý případ.“
(*V. Schwabová, Tunel kostí, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____
# 15
## 15.1 Navzdory jeho naléhání nabídku odmítla.
Podtržený úsek upravte tak, aby z věty jednoduché vzniklo spisovné 
a pravopisně i gramaticky správné souvětí obsahující celkem dvě věty. Význam 
původní věty jednoduché musí zůstat zachován.
## 15.2 Zakázal mi, abych sbírala houby.
Podtržený úsek upravte tak, aby ze souvětí vznikla spisovná a pravopisně 
i gramaticky správná věta jednoduchá. Význam původního souvětí musí zůstat 
zachován.
(Nově vzniklé větné celky musí obsahovat všechny původní informace a nesmí obsahovat žádné 
informace navíc, např. že jde o *jedovaté* houby.)

VÝCHOZÍ TEXTY K ÚLOZE 16
===

TEXT 1
 1. zbabělý král
 6. ironický smích
11. nesobecký egoista
 2. drobná komplikace 
 7. štědrý skrblík
12. pomíjivý okamžik
 3. dospělý pacient
 8. pozdní odpoledne
13. šílený vědec
 4. veselý zármutek
 9. amatérský kutil
14. arogantní tón
 5. identické dvojče
10. malá vyvýšenina
15. roztomilý popleta
TEXT 2
Slovní spojení typu A je spojení takových slov, jejichž význam se navzájem vylučuje, 
např. *zručný nešika, běžný unikát*. 
Slovní spojení typu B je spojení takových slov, jejichž význam se navzájem nevylučuje, 
např. *hrozný nešika, evropský unikát*. 
# 16 
Najděte v TEXTU 1 tři slovní spojení typu A a napište jejich ČÍSLA. Čísla od sebe 
zřetelně oddělte čárkou.
(Úlohu řešte na základě definic uvedených v TEXTU 2. Za chybu je považováno jak neuvedení 
hledaného čísla, tak zapsání jakéhokoli čísla, které neodpovídá zadání.)
VÝCHOZÍ TEXT K ÚLOZE 17
===

Reprezentační tým českých volejbalistů zaznamenal nevýdaný úspěch, když porazil 
Španěly a postoupil do finále. Boj o zlatou medaily byl napínavý. Zpočátku byli čeští 
hráči spíše opatrní, proto se první set odehrál ještě v italské režii. Od druhého setu už ale 
naši nedovolili svým soupeřům ze slunné Itálie výrazněji zasáhnout do hry a ubírali se 
přímo za vítězstvím. Dvoumetroví hráči Novotný s Vaňkem se odráželi z dřevěné podlahy 
jako z trampolíny a smněle protivníka zasypávali drtivými smečemi, zezadu je svým 
bezchybným podáním podpořili skvělí bratři Dvořákovi.
Když na začátku mistrovství trenér Kvasinka věštil svému obměněnému týmu 
velkou budoucnost, nemýlil se. Češi nakonec vyhráli tři sety v řadě. Teď už snad nikdo 
nebude spochybňovat úroveň českého volejbalu! Skleslí Italové odcházeli ze sportovní 
haly se sklopenými hlavami a zpytovali svědomí. Nerozuměli tomu, proč jim tentokrát 
nejcennější kov proklouzl mezi prsty. 
# 17 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně. 
(Slova zapište bezchybně; ohebná slova zapište ve stejném tvaru, v němž jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které neodpovídá zadání. 
Podtržená slova jsou zapsána správně.)

VÝCHOZÍ TEXT K ÚLOHÁM 18–22
===

(1) V Ho Či Minově Městě bylo uprostřed léta strašné vedro. Artemis Fowl byl ale 
ochoten to snést. Doutnala v něm totiž jiskřička naděje, že konečně najde Knihu. Proto 
teď se svým komorníkem Butlerem seděl v kavárně a čekal na informátora.
„Ještě čaj, pánové?“ zeptal se jich úslužně drobný číšník s knírkem.
„Ušetřete nás toho divadla a sedněte si vedle mě,“ zavelel Artemis. „Jen mezi námi – 
máte ručně šité boty, hedvábnou košili a před pár dny jste byl na manikúře. Vy nejste 
číšník, ale Nguyen, náš kontakt.“
Nguyen si nervózně přisedl. Zarazilo ho, jaká z toho mladého muže, který ho tak 
rychle prokoukl, sálala autorita.
(2) „A teď k věci,“ řekl mladík. „Sešli jsme se, protože jste odpověděl na můj inzerát.“
„Tu Knihu má jedna léčitelka,“ sdělil mu Nguyen.
„Tak nás k té ženě zaveďte,“ rozhodl Artemis. 
Po dvouhodinové cestě rozpáleným městem konečně dorazili do úzké temné uličky, 
kde na rýžové rohoži seděla malá zahalená postava. „To je ona,“ pošeptal Nguyen svým 
společníkům.
„Madam, potřebuji vaši Knihu,“ oslovil ženu Artemis a podal jí láhev s etiketou whisky. 
Z hábitu vystřelila skvrnitě zelená ruka a zmocnila se láhve. Stařena do sebe obrátila její 
obsah a zaskřehotala: „Nevím nic o žádné knize. Jsem léčitelka.“ 
Artemis si povzdychl: „Vy přece nejste léčitelka, ale víla.“
Žena shodila z hlavy šál a Artemis zahlédl oči zlaté barvy a špičaté uši.
„Jestli víš o Knize,“ řekla víla, „pak taky víš, že bych tě mohla zabít lusknutím prstů!“ 
„Myslím, že ne,“ odvětil Artemis, „právě jste totiž vypila čtvrtlitr svěcené vody. Pokud 
odejdu bez Knihy, zaručeně budete do zítřka mrtvá. Jestli mi ale Knihu půjčíte, dám vám 
ampuli s látkou, která účinky svěcené vody zneutralizuje.“
Víla už začínala cítit mírné křeče. Sáhla proto do záhybů svého špinavého roucha 
a vytáhla zlatý svazek velikosti krabičky zápalek: „To beru.“
(*Vzhledem k povaze jedné z úloh není zdroj výchozího textu uveden*.)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Knihu, kterou chtěl Artemis získat, měla víla ukrytou ve zlaté krabičce od  
zápalek. 
## 18.2 Artemis vyhrožoval, že pokud mu Kniha nebude zapůjčena, víla přesně za  
# 24 hodin zemře. 
## 18.3 Artemis podal víle láhev o objemu čtvrt litru, v níž byla whisky zředěná  
svěcenou vodou. 
## 18.4 V úzké temné uličce se alespoň nějakou dobu společně nacházely jak víla 
vydávající se zprvu za léčitelku, tak nejméně tři další osoby. 
# 19 
Které z následujících tvrzení odpovídá výchozímu textu?
- [A] Nguyenova odpověď na Artemisův inzerát časově předcházela schůzce v kavárně.
- [B] 
Artemisova odpověď na Nguyenův inzerát časově předcházela schůzce v kavárně.
- [C] Schůzka v kavárně časově předcházela Nguyenově odpovědi na Artemisův 
inzerát.
- [D] Schůzka v kavárně časově předcházela Artemisově odpovědi na Nguyenův 
inzerát.
# 20 
Které z následujících tvrzení neodpovídá výchozímu textu?
- [A] Jde o epický text.
- [B] 
Jde o umělecký text.
- [C] V textu je alespoň částečně popsán vzhled Nguyena a víly.
- [D] Všechny osoby, o nichž se v textu píše, promlouvají v přímé řeči.
# 21 
Rozhodněte o každém z následujících úseků výchozího textu, zda tučně 
vyznačený větný člen je přívlastek neshodný (A), nebo ne (N).
(Posuzované větné členy jsou tučně vyznačeny také ve výchozím textu.)
 
A 
N
## 21.1 zahlédl oči zlaté barvy 
## 21.2 žena shodila z hlavy šál 
## 21.3 víla už začínala cítit mírné křeče 
## 21.4 doutnala v něm totiž jiskřička naděje 
# 22 
Vypište z první části výchozího textu tři víceslabičné předložky.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání. Vlastní jména neposuzujte, nejsou správným řešením.)
VÝCHOZÍ TEXT K ÚLOZE 23
===

Kolegyně tvrdí hodně zvláštní věci.
# 23 
Kdy bude možné jednoznačně určit, ve kterém čísle je ve výchozím textu užito 
slovo *kolegyně*?
- [A] když se před slovo *kolegyně* napíše slovo *moje*
- [B] 
když se před slovo *kolegyně* napíše slovo *jejich*
- [C]  když se do věty doplní náležitý tvar tvrdého přídavného jména, jímž bude 
rozvíjeno slovo *kolegyně*
- [D] když se do věty doplní náležitý tvar měkkého přídavného jména, jímž bude 
rozvíjeno slovo *kolegyně*
VÝCHOZÍ TEXT K ÚLOZE 24
===

Věta č. 1: Nový mlýnek na kávu najednou přestal mlýt.
Věta č. 2: Před odjezdem si výletníci museli zbalit batohy.
# 24 
Které z následujících tvrzení o větách z výchozího textu je pravdivé?
- [A] Obě tyto věty jsou zapsány pravopisně správně.
- [B] 
Každá z těchto vět obsahuje pravopisnou chybu.
- [C] Věta č. 1 je zapsána pravopisně správně, věta č. 2 obsahuje pravopisnou chybu.
- [D] Věta č. 1 obsahuje pravopisnou chybu, věta č. 2 je zapsána pravopisně správně.

VÝCHOZÍ TEXT K ÚLOHÁM 25–27
===

Když v lednu 1925 vypukla v aljašském městečku Nome epidemie záškrtu, vyslali 
jeho obyvatelé nouzový signál. Kvůli špatnému počasí k nim však nebylo možné lék včas 
dopravit letadlem ani lodí. Tohoto úkolu se tedy museli ujmout musheři se svými psími 
spřeženími. Čekala je náročná trasa dlouhá zhruba tisíc kilometrů. Při takové vzdálenosti 
je ale třeba odpočívat, což znamená ztrácet čas. Životodárný náklad si proto jako 
štafetu postupně předalo celkem dvacet týmů. Během pětidenní záchranné mise museli 
lidé i psi čelit ukrutným mrazům, nakonec se ale podařilo dovézt lék na místo určení. 
Heroický výkon vzbudil nebývalý zájem médií i veřejnosti. Pes Balto, vůdce dvacátého 
psího spřežení, má dokonce svou sochu v newyorském Central Parku.
Slavná záchranná akce se stala inspirací pro Iditarod, extrémní závod saní tažených 
psy, který se každoročně koná v březnu. Trasa závodu, vedoucí aljašskou tundrou 
i drsnými horami, je dlouhá skoro 1 800 kilometrů. Není asi nutné zdůrazňovat, že utkat 
se s nelítostnou přírodou vyžaduje hodně sil a odvahy. To ostatně potvrzuje i průběh 
závodu v roce 2023: loni závodníci vyjeli na trať v neděli 5. března ve 14.00, nejlepší 
z nich se do cíle dostal až za osm dní a 21 hodin.
Vysvětlivka: *musher* – člověk, který řídí saně tažené psím spřežením
(*www.tyden.cz; www.aktualne.cz; upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Špatné počasí na Aljašce v lednu 1925 způsobilo, že nouzový signál 
z městečka Nome nebyl vyslán včas. 
## 25.2 Při záchranné akci, jejímž cílem bylo dopravit do městečka Nome lék, byl 
vůdcem posledního psího spřežení pes Balto. 
## 25.3 Nejlepší ze všech závodníků, kteří se v roce 2023 účastnili závodu Iditarod,  
dojel do cíle později než během druhého březnového víkendu. 
## 25.4 Během záchranné mise, jíž se účastnilo dvacet týmů složených z musherů 
a jejich psích spřežení, se denně urazilo zhruba padesát kilometrů. 
# 26 
Ve které z následujících možností je uvedena dvojice slov, jež lze v kontextu 
výchozího textu považovat za synonyma?
(První slovo z každé dvojice pochází z výchozího textu a je v něm vyznačeno tučně.)
- [A] třeba – například
- [B] 
nebývalý – nepřekvapivý
- [C] asi – přibližně
- [D] nelítostnou – nemilosrdnou
# 27 
Tvrzení: Slovo ***** z výchozího textu má pouze jednu předponu a ta je neslabičná.
 
Na vynechané místo (*****) ve výše uvedeném tvrzení je nutné doplnit slovo 
tak, aby tvrzení bylo pravdivé. Které z následujících slov na toto místo patří?
- [A] slavný
- [B] 
ukrutný
- [C] odpočívat
- [D] vzdálenost

ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 28 
Přiřaďte k jednotlivým obrázkům (28.1–28.4) odpovídající popis (A–F).
(Žádnou možnost z nabídky A–F nelze přiřadit víckrát než jednou.)
## 28.1  
## 28.2
## 28.3  
## 28.4
- [A] 
Na celém jezeře je lichý počet lodí. Většinu ze všech motorových lodí na jezeře tvoří 
čluny. U jižního břehu kotví dvě tmavé lodě.
- [B] 
U severního břehu kotví sudý počet bílých lodí. Ze všech lodí na jezeře jsou celkem 
čtyři motorové. U jižního břehu nekotví žádná jachta. 
- [C] 
Na celém jezeře je sudý počet plachetnic. U severního břehu kotví více lodí než 
u břehu jižního. Většinu ze všech lodí na jezeře tvoří bílé lodě.
- [D] 
U jižního břehu kotví lichý počet lodí. Na celém jezeře je počet plachetnic shodný 
s počtem jachet. U severního břehu nekotví žádný tmavý člun.
- [E] 
U jižního břehu kotví sudý počet motorových lodí. U severního břehu kotví tmavá 
plachetnice. Na celém jezeře jsou dvě jachty, z nichž každá kotví u jiného břehu.
- [F] 
Na celém jezeře je sudý počet tmavých lodí. Počet plachetnic, které kotví u severního 
břehu, je shodný s počtem člunů kotvících u jižního břehu. U severního břehu kotví 
lichý počet lodí.
Vysvětlivky: 
Na níže uvedeném obrázku je jezero, na kterém se nachází celkem pět lodí:
tři jsou motorové, dvě jsou plachetnice bez motoru.
U severního břehu kotví 
dva čluny (jeden tmavý, 
druhý bílý), mezi nimi je 
bílá jachta. 
U jižního břehu kotví dvě 
plachetnice (jedna bílá, 
druhá tmavá).
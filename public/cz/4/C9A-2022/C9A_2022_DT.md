
 VÝCHOZÍ TEXTY K ÚLOHÁM 1–3
===

TEXT 1
(1)  Žil jednou v Čechách smavý rek,
vám známý rytíř Paleček;
on samý šprým a nápad byl,
rád dobře jed a dobře pil
a lidem dobře činil.
(2)  Rád jed a pil, jak povídám,
však ještě něco dodat mám:
on též rád bloudil po Čechách
a pak byl vždy jak v mátohách
a nevěděl, kde stojí.
(3)  „Nu, nu,“ kdys zazněl náhle hlas,
„pan rytíř je už ve snách zas?“
A Paleček jak přimražen!
Aj, před ním kolo bujných žen
a vprostřed Vesna sama.
(4)  „Jen neboj se, tys celý muž,
ty se mi ze všech líbíš – nuž
mé slovo k smělosti tě zve,
rci jakékoli přání své –
však vtipně jen a hbitě!“
(5)  Již rytíř bez všech rozpaků
si hodil hlavou: „Tedy řku
a prosím: až bych jednou zdech,
mne každý rok vždy ožít nech
na osm dní – to zjara!
(6)  Když svět zas jednou krásným je,
když zem se celá rozsměje,
pak, Vesno, milostiva buď,
na osm dní mne jenom vzbuď!“
A VESNA KÝVLA: „STAŇ SE!“
(7)  Od časů těch, děj se co děj,
fialek vůní budí jej,
SLAVÍKŮV VEN JEJ VOLÁ HLAS,
pan rytíř vstává bujný zas
a rozkročí se krajem.
Vysvětlivky: *smavý* – rád se smějící; *Vesna* – slovanská bohyně jara
(*J. Neruda, Balada česká, zkráceno*)
TEXT 2
 Inverze – změna pořadí slov oproti neutrálnímu (tzn. běžnému) slovosledu, např.:
� *Jak se ti líbí ten vzácný dar?* nebo *Jak se ti ten vzácný dar líbí?* – neutrální slovosled
�  *Dar ten vzácný jak líbí se ti?* – inverze
# 1 
Které z následujících tvrzení odpovídá TEXTU 1?
- [A] Paleček se často vydával na toulky po Čechách, protože chtěl najít Vesnu.
- [B] 
Paleček vyslovil před Vesnou přání, aby po své smrti každoročně ožil na osm dní.
- [C] Vesna se opakovaně Palečkovi zjevovala ve snu, a proto z ní tento rytíř při setkání 
neměl strach.
- [D] Vesna sice našla v Palečkovi zalíbení, přesto však chvíli váhala vyhovět jeho touze 
po nesmrtelnosti.
# 2 
Které z následujících tvrzení o verši podtrženém v TEXTU 1 je pravdivé?
- [A] Tento osmislabičný verš se rýmuje s veršem, který není osmislabičný.
- [B] 
Tento osmislabičný verš se rýmuje s veršem, který je také osmislabičný.
- [C] Tento verš není osmislabičný a rýmuje se s veršem, který je osmislabičný.
- [D] Tento verš není osmislabičný a rýmuje se s veršem, který také není osmislabičný.
# 3 
Které z následujících tvrzení o dvou verších zapsaných v TEXTU 1 velkými 
písmeny je pravdivé?
Úlohu řešte na základě informací uvedených v TEXTU 2.
- [A] Inverze se vyskytuje v každém z těchto veršů.
- [B] 
Inverze se nevyskytuje v žádném z těchto veršů.
- [C] Inverze se vyskytuje pouze ve verši ze šesté sloky.
- [D] Inverze se vyskytuje pouze ve verši ze sedmé sloky.
# 4 
Která z následujících vět je zapsána pravopisně správně?
- [A] Spáteční cestu si turisté spestřili návštěvou nedalekého hradu.
- [B]  Zpáteční cestu si turisté zpestřili návštěvou nedalekého hradu.
- [C] Spáteční cestu si turisté zpestřili návštěvou nedalekého hradu.
- [D] Zpáteční cestu si turisté spestřili návštěvou nedalekého hradu.
# 5 
Přiřaďte k jednotlivým významovým poměrům (5.1–5.3) větu (A–E), v níž se 
daný poměr uplatňuje.
(Žádnou možnost z nabídky A–E nelze přiřadit víckrát než jednou.)
## 5.1 poměr odporovací 
## 5.2 poměr stupňovací 
## 5.3 poměr důsledkový 
- [A] Představení se nelíbilo ani mně, ani spolužákům.
- [B] Není toto řešení jednodušší, a dokonce i levnější?
- [C] Náš počítač je docela starý, a tudíž málo výkonný.
- [D] Dáte si ten steak středně, nebo hodně propečený?
- [E] 
Získala jsem v testu padesát, a nikoli čtyřicet bodů.
# 6 
Ke k aždé z následujících podúloh (6.1 a 6.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 6.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem MLADÝ a skloňuje se podle vzoru KUŘE.
## 6.2 Napište přídavné jméno, které je v 1. pádě čísla jednotného tříslabičné, je příbuzné se 
slovem ZVĚŘ a skloňuje se podle vzoru JARNÍ.

VÝC HOZÍ TEXT K ÚLOHÁM 7–11
(1) Veli konoční ostrov patří k nejodlehlejším obydleným místům na světě, nejbližší 
lidská sídla jsou od něj totiž vzdálena zhruba 2 000 kilometrů. Přesto alespoň něco 
o tomto ostrově zaslechl fakt každý, a to v souvislosti se zvláštními sochami, 
v domorodém jazyce zvanými *moai*. So chy poutají pozornost jak svým vzhledem (mají 
zploštělou hlavu s nápadným nosem a širokou bradou), tak svou velikostí. Většina z nich 
je zhruba 3,5 metru vysoká a váží kolem 14 tun, najde se zde však i několik 90tunových 
soch, z nichž každá měří 12 metrů.
První písemná zmínka o legendárních sochách pochází z roku 1722. Tehdy totiž na 
velikonoční neděli přistáli nizozemští námořníci u neznámého ostrova. Kapitán  Jacob 
Roggeveen poté do lodního deníku napsal, že na Velikonočním ostrově, jak jej po 
přistání pojmenoval, nejsou skoro žádné stromy. Zmínil se také o zdejších obyvatelích 
a nezvyklých sochách postavených na kamenných podstavcích podél pobřeží. 
Vědci si dlouhá léta kladli otázku, jak domorodci mohli tak ohromné sochy vztyčit. 
Záhadu částečně objasnil český vědec Pavel Pavel. Ten totiž v roce 1986 provedl na 
Velikonočním ostrově svůj experiment, jímž dokázal, že přesunout obří sochu a vztyčit ji 
na podstavec zvládne pomocí primitivních nástrojů a lan méně než 20 lidí.
(2) Kde se ale na ostrově bez stromů vzal materiál potřebný na přesun soch? Nedávná 
analýza vzorků zeminy z ostrova potvrdila, že Velikonoční ostrov byl kdysi porostlý 
hustými lesy, byl zde tedy dostatek dřeva i lýka. Díky úrodné sopečné půdě a velkému 
množství zvěře nemuseli  ostrované trávit čas jen sháněním obživy. Začali tedy vytvářet 
kamenné plošiny a stavět na ně sochy, nejspíše na počest bohů. Postupem času však 
došlo k masivnímu odlesnění ostrova a nakonec zde přestaly vznikat i nové sochy.
(*kol. autorů, Jak to bylo doopravdy, upraveno*)
# 7 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Obyvatelé Velikonočního ostrova mluví vlastním jazykem, jemuž říkají *moai*. 
## 7.2 Všechny dvanáctimetrové sochy, které se nacházejí na Velikonočním ostrově, 
dohromady váží více než 90 tun. 
## 7.3 Obydlené místo se považuje za odlehlé pouze v případě, že je od jiného 
lidského sídla vzdáleno nejméně 2 000 kilometrů. 
## 7.4 Cílem plavby nizozemské lodi, jíž velel kapitán Jacob Roggeveen, bylo 
prozkoumat zvláštní sochy na pobřeží Velikonočního ostrova. 
# 8 
Které z následujících slov je ve výchozím textu užito nejméně vhodně, uvážíme-li, 
že jde o odborný text?
(Posuzovaná slova jsou ve výchozím textu podtržena.)
- [A] fakt
- [B] 
nápadný
- [C] domorodec
- [D] hustý
# 9 
Která z následujících informací je ve výchozím textu čtenářům předkládána jako 
nejméně jistá?
- [A] informace, že někdy v minulosti se na Velikonočním ostrově nacházely lesy
- [B] 
informace, že Pavlův pokus se na Velikonočním ostrově uskutečnil v roce 1986
- [C] informace, že obyvatelé Velikonočního ostrova umísťovali sochy na kamenné 
plošiny, aby uctili bohy
- [D] informace, že v roce 1722 byl pořízen zápis, který se zmiňuje o sochách 
z Velikonočního ostrova
# 10 
Které z následujících tvrzení je pravdivé?
(Sloveso *dokázat* pochází z výchozího textu a je v něm vyznačeno tučně.)
- [A] Synonymem slovesa *dokázat* je sloveso *umět*, a to jak v kontextu výchozího 
textu, tak ve větě *Milan dokáže naslouchat*.
- [B] 
Synonymem slovesa *dokázat* není sloveso *umět*, a to ani v kontextu výchozího 
textu, ani ve větě *Milan dokáže naslouchat*.
- [C] Synonymem slovesa *dokázat* ve větě *Milan dokáže naslouchat* není sloveso *umět*, 
v kontextu výchozího textu však slovesa *dokázat* – *umět* synonymy jsou.
- [D] Synonymem slovesa *dokázat* ve větě *Milan dokáže naslouchat* je sloveso *umět*, 
v kontextu výchozího textu však slovesa *dokázat* – *umět* synonymy nejsou.
# 11 
Vypište z druhé části výchozího textu tři podstatná jména, která jsou v textu 
užita ve 3. pádě.
Slova zapiš te bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.
# 12 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 12.1 Své soukromí si pečlivě chráním, Pavlovy zví davé dotazy mi ale překvapivě 
vůbec nevadily. 
## 12.2 Obchod s různými vč elými produkty byl otevřen před měsícem, přesto si už 
získal stálé zákazníky. 
## 12.3 Všichni se upřímně radovali z postupu do fi nále, protože takový úspěch 
skutečně nikdo neočekával. 
## 12.4 Čekají nás mimořádně slunné dny, proto si s sebou nezapomeňte vzít 
krém s vysokým ochranným faktorem. 

VÝCHOZÍ TEXT K ÚLOZE 13
===

Celý sál fascinovaně poslouchal řečníka ***** své vize. Po přednášce ����� autogramiádou 
následovalo autorské čtení z knihy *Yes Future*. 
# 13
## 13.1 Napište náležitý spisovný tvar slova *představující*, který patří na první 
vynechané místo (*****) ve výchozím textu.
## 13.2 Napište náležitý spisovný tvar slova *zakončený*, který patří na druhé vynechané 
místo (�����) ve výchozím textu.
(Po doplnění  náležitých tvarů slov musí být výchozí text gramaticky správný.)
# 14 
Seřaďte jedn otlivé části textu (A–F) tak, aby byla dodržena textová návaznost.
- [A] Don Corleone chvilku zamyšleně hleděl před sebe a pak řekl: „To je tenhle 
měsíc už potřetí. Asi bys měl na tuhle práci sehnat někoho zdravějšího.“
- [B] Don Corleone sledoval z okna, jak přechází Devátou třídu a míří k parkovišti. 
Pak přikročil k telefonu a zavolal Hagenovi, ale ten to nezvedal. Nato zavolal 
domů, ale ani tam se nikdo neozýval.
- [C] Freddie ale namítl: „Paulie je dobrý kluk. Když řekne, že je nemocný, tak je 
nemocný. A mně nevadí, když musím zajít pro auto.“ Poté odešel z kanceláře.
- [D] Podrážděně vyhlédl z okna. Auto už stálo na chodníku před domem. Freddie se 
opíral o blatník a pozoroval ruch na ulici. Don Corleone si zapnul sako, vyšel ze 
dveří a sešel po schodišti dolů.
- [E] „Řekni Pauliemu, ať přijede s vozem z parkoviště,“ přikázal mu, „za několik 
minut můžeme jet domů.“ Freddie zabručel: „Musím pro auto zajít sám. Paulie 
dnes ráno onemocněl. Zase má chřipku.“
- [F] Ve tři čtvrtě na pět skončil don Corleone kontrolu dokladů. Oblékl si sako 
a klepl Freddieho po hlavě, aby ho přiměl vystrčit nos z odpoledních novin.
(*M. Puzo, Kmotr, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____

VÝCHOZÍ TEXT K ÚLOZE 15
===

Manželé K žili na břehu vyschlého moře planety Mars už spoustu let. Měli dům 
z křišťálových sloupů, který se jako květina otáčel za sluncem. Den co den bylo ráno 
vidět paní K, jak čistí dům hrstmi magnetického prachu, který odstranil všechnu špínu 
a pak odletěl s horkým větrem pryč. Odpoledne, kdy zkamenělé moře žhnulo nehybným 
vedrem, bývalo vidět i pana K, jak si v pokoji čte z kovové knihy s plastickými hieroglyfy.
(*Vzhledem k povaze úlohy není zdroj výchozího textu uveden.*)
# 15 
Která z následujících možností nejlépe vystihuje výchozí text?
- [A] Jde o výklad analyzující životní styl manželů K.
- [B] 
Jde o líčení jednoho parného odpoledne na Marsu.
- [C] Jde o umělecký text, který přibližuje život manželů K.
- [D] Jde o neumělecký text, který popisuje prostředí na Marsu.
VÝCHOZÍ TEXT K ÚLOZE  16
===

Na dobře placenou pozici poradce pro školství se hlásí i pan Šroubek. Tvrdí, že má pro 
tuto práci předpoklady, protože má dítě na základní škole, a tak problematiku přece zná. 
Přitom dobře vím, že o fungování školství neví vůbec nic, zkrátka *****.
# 16 
Ve které z následujících možností je uvedeno české ustálené slovní spojení, 
jež vystihuje situaci ve výchozím textu, a patří tedy na vynechané místo (*****) 
v textu?
- [A] zadarmo ani kuře nepípne
- [B] 
zadarmo ani kuře nehrabe
- [C] rozumí tomu jako koza pastvě
- [D] rozumí tomu jako koza petrželi
VÝCHOZÍ TEXT K ÚLOZE 17
===

Spolužáci se shodli n a tom, že po uplynulém školním roce si zaslouží nějaké 
povyražení. Protože patří mezi nadšené filmové fanoušky, rozhodli se pro třídenní 
návštěvu festivalu v Karlových Varech. Stačilo sehnat ubytování, sbalit batohy a vyrazit.
Program festivalu byl poměrně nabytý, na všechny oceněnné filmy se ale naštěstí 
dostali. Nejvíc je svou potemělou atmosférou překvapil jeden norský snímek. Brzy také 
zjistili, že kromě možnosti strávit čas sledováním výjimečných filmařských počinů nabízí 
město i jiný druh zábavy. Vrcholky zdejších kopců, na nichž se nachází několik kamenných 
rozhleden, byli odedávna vyhledávaným cílem turistů. Téměř z každé vyhlídky se otevírá 
úchvatný pohled na historické centrum, které je známé romantickými kolonádami 
i léčivými prameny. Návštěvu lázeňského města v západních Čechách lze jen doporučit.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Slova zapište bezchy b ně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.

VÝCHOZÍ TEXTY K ÚLOHÁM 18–23
===

TEXT 1
(1) Do našeho o ddělení vstoupily Zira a další dvě, mně do té chvíle neznámé opice. 
Jako první kráčel orangutan. Byl shrbený a tvářil se velice přísně. Následovala ho 
šimpanzí samice, zřejmě jeho sekretářka. Bylo patrné, že Zira má k orangutanovi respekt. 
Také gorily, které mě a ostatní zajatce na oddělení hlídaly, bleskurychle vyskočily ze židlí 
a hluboce se mu uklonily. Jejich chování mi potvrdilo, že na planetě Soror, jak jsme ji 
s mými druhy nazvali hned po přistání, zjevně existuje společenská hierarchie. 
(2) Trojice příchozích zamířila rovnou ke mně. Bylo to logické. Já, Ulyxes Mérou, 
potomek l idského rodu ze vzdálené Země, jsem totiž byl nejzajímavější objekt na 
oddělení. S úsměvem jsem pronesl k zachmuřenému orangutanovi: „Jsem šťasten, že se 
se tkávám s bytostí tak moudrou. Jsem si jist, že se nakonec domluvíme.“
Orangutan sebou trhl a podezíravě zkoumal moji  klec. Zira vytáhla z aktovky sešit 
s poznámkami, které si udělala při našem předchozím setkání. Z tónu jejích slov jsem 
pochopil, že se snaží orangutana o něčem přesvědčit. Ten ovšem s rukama za zády 
rázoval po pokoji a jeho pohled nevěstil nic dobrého. Ohnul jsem se tedy, dal ruce za 
záda a začal jsem s přísným výrazem ve tváři chodit sem a tam. Gorily se potají dusily 
smíchem. Když si mě všiml orangutan, zatvářil se velice dotčeně. Následně cosi vztekle 
nadiktoval své opičí asistentce. Měl jsem už vážně dost jeho zaslepenosti, proto jsem 
nahlas řekl: „Mi Zaius.“ Zaslechl jsem totiž, že opice ho tak oslovují. *Zaius*, jak jsem 
později zjistil, opravdu bylo orangutanovo jméno a *mi* jeho titul. 
Všechny opice rázem zkoprněly. Zaius nevěřícně zakroutil hl a vou a naštvaně opustil 
místnost. Zira si mě dlouho prohlížela. Pak odešla.
(*P. Boulle, Planeta opic, upraveno*)
TEXT 2
Některá přídavná jména tvrdá mají jak dlouhé tvary (např. *živý, živá*), tak krátké tvary 
(např. *živ, živa*). Dlouhé tvary mají v koncovce dlouhou samohlásku (např. *živ*-*ým*), 
případně dvojhlásku. 
Pozn. Koncovka je část slova, která stojí na jeho konci a při ohýbání slova se mění.
# 18 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Všechny opice obývající planetu Soror měly ve společnosti stejné postavení. 
## 18.2 První setkání Ziry a Ulyxe Méroua časově předcházelo prvnímu setkání 
Zaiuse a Ulyxe Méroua. 
## 18.3 Aby Ulyxes Mérou přesvědčil Zaiuse o své inteligenci, začal postupně 
napodobovat pohyby všech přítomných opic. 
## 18.4 Ulyxes Mérou se uměl vy jadřovat slovy, čímž se lišil od opic přítomných 
v místnosti, které se dorozumívaly pouze gesty. 
# 19
## 19.1 Vypište z první části TEXTU 1 sloveso obsahující neslabičnou předponu.
## 19.2 Vypište z první části TEXTU 1 podstatné jméno rodu středního, které neobsahuje 
předponu.
Název *Soror* není správným řešením. 
# 20 
Tvrzení: Než Zira se  dvěma opicemi vešly do oddělení, nacházeli se tam *****.
 
Kterou z následujících možností je nutné doplnit na vynechané místo (*****) ve 
výše uvedeném tvrzení, aby toto tvrzení odpovídalo TEXTU 1?
- [A] Ulyxes Mérou, alespoň tři další zajatci a maximálně dvě gorily
- [B] 
Ulyxes Mérou, celkem dva další zajatci a maximálně dvě gorily
- [C] alespoň tři zajatci, z nichž jeden byl Ulyxes Mérou, a minimálně dvě gorily
- [D] celkem dva zajatci, z nichž jeden byl Ulyxes Mérou, a minimálně dvě gorily
# 21 
Kolik přídavných jmen užitých v krátkém tvaru se vyskytuje v úseku 
podtrženém v TEXTU 1?
Úlohu řešte na základě informací uvedených v TEXTU 2. 
- [A] pouze jedno
- [B] 
celkem dvě
- [C] celkem tři
- [D] celkem čtyři
# 22 
Kterou z následujících dvojic slov lze v kontextu TEXTU 1 považovat za 
antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] hluboce – vysoce
- [B] 
hned – záhy
- [C] vážně – vesele
- [D] později – dříve
# 23 
Ve kterém z následujících úseků TEXTU 1 se vyskytuje sloveso nedokonavé?
- [A] zamířila rovnou ke mně
- [B] 
nevěřícně zakroutil hlavou
- [C] podezíravě zkoumal moji klec
- [D] všechny opice rázem zkoprněly
# 24 
Vypište z každé z následujících vět (24.1 a 24.2) základní skladební dvojici.
(Základní skladební dvojice musí být zapsány pravopisně správně.)
## 24.1 Funkce imunitního systému ka ždého člověka je poměrně výrazně ovlivněna mimo 
jiné i složením potravy.
## 24.2 Naložené maso a nahrubo nakrájená kořenová zelenina se nejprve musí několik 
minut restovat. 

VÝCHOZÍ TEXT K ÚLOHÁM 25–28 
===

(1) Ve španělské vesničce Cast rillo de Murcia se dodnes udržuje bizarní tradice. Jde 
o obřad nazývaný Ďáblův skok. V rámci oslav Cor pus Christi, červnového katolického 
svátku, zdejší obyvatelé umístí na uli ci několik matrací za sebou. Následně na ně položí 
své děti narozené během posledních 12 měsíců a muži převlečení za ďábly je př eskakují. 
Poté jsou nemluvňata zasypána lístky růží a vrácena rodičům. Přeskakování přes děti se 
odehrává vždy v neděli a je vyvrcholením celé týdenní slavnosti.
(2) Nevšední zvyk má své počátky v 17. století. Obřad má děti mimo jiné očistit od 
prvotního hříchu, jehož se podle bible dopustili Adam a Eva, první lidé stvoření Bohem. 
I přes eventuální rizika, jako jsou třeba zakopnutí o matraci či pád mezi děti, však údajně 
nikdy nedošlo k žádnému zranění.
Starobylá tradice má ovšem i své četné odpůrce. Například už Benedikt XIV., který byl 
v let ech 1740–1758 papežem, usiloval o to, aby ani představitelé církve, ani místní věřící 
tento rituál nepodporovali. Stejný postoj mají někteří duchovní i dnes. Prvotní hřích totiž 
prý může být očištěn pouze svěcenou vodou při křtu.
(*www.idnes.cz; www.reflex.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Obřad nazývaný Ďáblův skok se poprvé konal ve stejném století, kdy byl 
Benedikt XIV. zvolen papežem.  
## 25.2 Během obřadu nazývaného Ďáblův skok jsou přeskakovány pouze ty děti, 
které se narodily během daného kalendářního roku. 
## 25.3 Jedním z důvodů, proč jsou nemluvňata zatížena prvotním hříchem, od 
něhož musí být očištěna, je obřad nazývaný Ďáblův skok. 
## 25.4 Obřad nazývaný Ďáblův skok se koná ve vesničce Castrillo de Murcia na 
počest jednoho katolického svátku, a to každou červnovou neděli. 
# 26 
Tvrzení: V kontextu výchozího textu je synonymem slova *bizarní* slovo ***** 
a synonymem slova *eventuální* slovo *****.
 
Která dvě slova je nutné doplnit na vynechaná místa (*****) ve výše uvedeném 
tvrzení, aby toto tvrzení bylo pravdivé?
(Slova *bizarní* a *eventuální* jsou ve výchozím textu vyznačena tučně.)
- [A] podivný – možný
- [B] 
oblíbený – možný
- [C] podivný – bezpečnostní
- [D] oblíbený – bezpečnostní
# 27 
Ve kterém z následujících úseků výchozího textu se nevyskytuje žádné zájmeno?
- [A] muži převlečení za ďábly je přeskakují
- [B] 
ani místní věřící tento rituál nepodporovali
- [C] starobylá tradice má ovšem i své četné odpůrce
- [D] jako jsou třeba zakopnutí o matrac i či pád mezi děti
# 28 
Které z následujících tvrzení je pravdivé?
- [A] Ve výchozím textu jsou podtržena dvě souvětí, každé z nich se skládá ze dvou vět.
- [B] 
Ve výchozím textu jsou podtržena dvě souvětí, jedno z nich se skládá ze tří vět.
- [C] V první části výchozího textu je podtržena věta jednoduchá, v druhé části 
výchozího textu je podtrženo souvětí skládající se ze dvou vět.
- [D] V první části výchozího textu je podtržena věta jednoduchá, v druhé části 
výchozího textu je podtrženo souvětí skládající se ze tří vět.
VÝCHOZÍ TEXT K ÚLOZE 29
===

Vítěze voleb budeme znát za 24 hodin.
# 29 
Ve které z následujících možností jsou uvedeny dva pravopisně správné zápisy 
číslovky užité ve výchozím textu?
- [A] dvacetčtyři – čtyřiadvacet
- [B] 
dvacet čtyři – čtyřiadvacet
- [C] dvacetčtyři – čtyři a dvacet
- [D] dvacet čtyři – čtyři a dvacet
# 30 
Přiřaďte k jednotlivým souvětím (30.1–30.4) odpovídající tvrzení (A–F).
(Žádnou možnost z nabídky A–F nelze přiřadit víckrát než jednou.) 
## 30.1 Celý svůj život odmítal číst články, který vycházely z nedůvěryhodných 
zdrojů. 
## 30.2 Právě s rodičema přemýšlíme o tom, proč jsi ochotnej považovat jeho výroky 
za pravdivý. 
## 30.3 Opravdu bych mu s tím rád pomoh, ale to by musel veřejně odvolat ten svůj 
včerejší urážlivý výrok. 
## 30.4 Měli byste se zajímat o to, jaký vliv na veřejné mínění mají zkreslené 
informace v některých článcích. 
- [A] 
V souvětí není žádné slovo užité v nespisovném tvaru.
- [B] 
V každé větě souvětí je pouze jedno slovo užité v nespisovném tvaru. 
- [C] 
V první větě souvětí není žádné slovo užité v nespisovném tvaru, v druhé větě souvětí 
je pouze jedno slovo užité v nespisovném tvaru. 
- [D] 
V první větě souvětí je pouze jedno slovo užité v nespisovném tvaru, v druhé větě 
souvětí není žádné slovo užité v nespisovném tvaru. 
- [E] 
V první větě souvětí je pouze jedno slovo užité v nespisovném tvaru, v druhé větě 
souvětí jsou celkem dvě slova užitá v nespisovném tvaru. 
- [F] 
V první větě souvětí jsou celkem dvě slova užitá v nespisovném tvaru, v druhé větě 
souvětí je pouze jedno slovo užité v nespisovném tvaru.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
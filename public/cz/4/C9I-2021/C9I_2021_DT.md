
VÝCHOZÍ TEXTY K ÚLOHÁM 1–4
===

TEXT 1
(1)  Malou chvíli, co jsme byli
zahaleni tmou,
v skrytu stromů táhnem DOMŮ,
stíny s námi jdou.
Matně, šeře trčí keře,
jak se zvolna dní.
Hlas náš v lese pozdrav nese
těm, kdo zákon džungle CTÍ.
(2)  Chundelatá, parohatá,
dravá, zubatá,
po své práci zvěř se vrací,
táhne v doupata.
V jitřním tichu oře líchu
bílých volků pár.
Slunce rudé vyšlo. Bude
sálat po celý den žár.
(3)  Co tu dravá pohledává
vlčí rodina,
že se pouští v husté houští,
když den začíná.
Nevidomí mezi stromy
táhnem. V daleku
z nebe volá kachna: Hola!
Nastává den člověku.
(4)  Neomženi, nezroseni
jdem a do ticha,
slyš, jak holý jíl se drolí,
valem usychá!
Trávou skryté, hle, ty vryté
noční stopy v ní!
Hlas náš v lese pozdrav nese
těm, kdo zákon džungle ctí.
Vysvětlivky: *dnít se – rozednívat se; lícha – pole; omženi – oroseni, zpoceni*
(*R. Kipling, Knihy džunglí*)
TEXT 2
Ve veršovaném textu může být jedna věta (ať už věta jednoduchá, nebo věta, která je 
součástí souvětí) rozdělena do více veršů. V takovém případě hovoříme o přesahu, např.: 
*Na topole nad jezerem* 
*A proto tvrdím, že když kvůli pánům*
*seděl vodník podvečerem.* 
*se lidi začnou mezi sebou rvát,*
 
*neprospívá to vůbec tulipánům.*
Za přesah nepovažujeme případy, kdy je souvětí rozděleno tak, že 1 věta souvětí = 1 verš, 
např.: 
*Když zaskřípěl váš hlas,*
*stiskl jsem vám krk štíhlý.*
(*CZVV*)
# 1 
Které z následujících tvrzení o úsecích podtržených v TEXTU 1 je pravdivé?
Úlohu řešte na základě definice uvedené v TEXTU 2.
- [A] Přesah se vyskytuje v obou těchto úsecích.
- [B] 
Přesah se nevyskytuje ani v jednom z těchto úseků.
- [C] Přesah se vyskytuje pouze v úseku podtrženém v první části textu.
- [D] Přesah se vyskytuje pouze v úseku podtrženém v druhé části textu.
# 2 
Která z následujících možností odpovídá TEXTU 1?
- [A] V textu je zachyceno svítání a návrat zvířat do brlohů.
- [B] 
V textu je zachyceno stmívání a útok zvěře na voly orající pole.
- [C] V textu je zachyceno stmívání, během nějž zvěř zkoumá stopy v trávě.
- [D] V textu je zachyceno svítání, během nějž se zvířata ukrývají v houští před dravci.
# 3 
Tvrzení: Jedno slovo uvnitř verše se rýmuje s posledním slovem téhož verše.
 
Pro který z následujících veršů neplatí výše uvedené tvrzení?
- [A] slyš, jak holý jíl se drolí
- [B] 
trávou skryté, hle, ty vryté
- [C] že se pouští v husté houští
- [D] těm, kdo zákon džungle ctí
# 4 
Které z následujících tvrzení o dvou slovech zapsaných v TEXTU 1 velkými 
písmeny je pravdivé?
- [A] Slovo *domů* je v textu příslovcem, slovo *ctí* je v textu tvarem slovesa *ctít*.
- [B] 
Slovo *domů* je v textu příslovcem, slovo *ctí* je v textu tvarem podstatného jména 
*čest*. 
- [C] Slovo *domů* je v textu tvarem podstatného jména *dům*, slovo *ctí* je v textu tvarem 
slovesa *ctít*.
- [D] Slovo *domů* je v textu tvarem podstatného jména *dům*, slovo *ctí* je v textu tvarem 
podstatného jména *čest*.
# 5 
Na každé vynechané místo (*****) v českých ustálených slovních spojeních 
doplňte příslušné slovo.
## 5.1 Babička nás pravidelně budila časně ráno. Když jsme protestovali a prosili, aby nás 
ještě nechala spát, říkávala nám, že ***** ptáče ***** doskáče.
## 5.2 Kamarádi mi říkali, že mám všechny peníze z brigády hned utratit. Já jsem jim ale 
odpověděl: „Utratím jen polovinu, tu druhou si schovám pro strýčka *****.“
# 6 
Která z následujících vět je zapsána pravopisně správně?
- [A] Obě skupiny chlapců se vydali na náročnou pěší tůru.
- [B] 
Obě skupiny chlapců se vydali na náročnou pěší túru.
- [C] Obě skupiny chlapců se vydaly na náročnou pěší tůru.
- [D] Obě skupiny chlapců se vydaly na náročnou pěší túru.
# 7 
Vypište z každé z následujících vět (7.1 a 7.2) základní skladební dvojici.
(Základní skladební dvojice musí být zapsány pravopisně správně.)
## 7.1 Minulou noc zasáhl protější břeh řeky obrovský požár, způsobený jiskrami z ohniště.
## 7.2 Kriticky ohroženým druhem chovaným v zoologických zahradách jsou třeba gorily.
VÝCHOZÍ TEXTY K ÚLOHÁM 8–14
===

TEXT 1
(1) Do italského města Pisa jezdí davy cizinců, aby si prohlédly šikmou věž. Stanout 
na vrcholu této unikátní zvonice z mramoru je nezapomenutelný zážitek pro každého 
člověka. Nebýt ale rozsáhlé záchranné akce, proslulá památka by se dávno zřítila.
Stavba věže kruhového půdorysu započala v roce 1173. Původním záměrem stavitelů 
bylo postavit nejvyšší zvonici světa. Již po roce se však rozestavěná věž začala mírně 
naklánět, což způsobilo především měkké jílovité podloží (kvůli podloží se na náměstí 
naklánějí všechny budovy, ne však tolik jako slavná památka). Když bylo v roce 1185 
dokončeno třetí patro věže, náklon už byl zcela zřetelný, a tak byly stavební práce ihned 
přerušeny. Druhá fáze stavby byla zahájena o sto let později. Byla postavena další tři patra, 
úmyslně trochu nakloněná na opačnou stranu než patra spodní. Tímto opatřením se 
stavitelům podařilo naklánění věže zpomalit, nikoli však zastavit. Sen o nejvyšší zvonici 
světa se rozplynul. Postavilo se už jen zvonové patro, do něhož byly zavěšeny veliké zvony 
(nejtěžší ze sedmi zvonů, které v šikmé věži visí dodnes, váží dvě a půl tuny). Roku 1373 
byly stavební práce definitivně ukončeny. 
(2) V následujících stoletích se šikmá věž v Pise nakláněla stále víc. Je tedy překvapivé, 
že přežila čtyři zemětřesení. Odborníci tvrdí, že to věž vydržela hlavně díky měkkému 
podloží. Při seismických otřesech pluje zvonice jako na vlnách, a proto se nezřítí.
V 90. letech minulého století dosáhlo vychýlení věže 5 metrů, a tak byl návštěvníkům 
vstup do věže zakázán. Během záchranných prací, ***** v letech 1993–2001, byly podloží 
i věž zpevněny. Světoznámá památka se nejen přestala naklánět, ale dokonce se i trochu 
napřímila. Od prosince 2001 je šikmá věž v Pise znovu přístupná veřejnosti.
(*www.novinky.cz; www.radynacestu.cz, upraveno*)
TEXT 2
Předložky vlastní (např. *za*, k) jsou vždy jen předložkami. Existují však i slova, která jsou 
v některých větách předložkou a v jiných větách jiným slovním druhem. Pokud je takové 
slovo předložkou, jde o předložku nevlastní.
 *Nabídli mu dobré místo*. → podstatné jméno
 *Šel tam místo mě.* → předložka nevlastní
(*CZVV*)
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Šikmá věž v Pise byla pro návštěvníky uzavřena od 90. let 19. století do 
prosince 2001. 
## 8.2 Celková hmotnost všech zvonů, které jsou umístěny v šikmé věži v Pise, 
je větší než dvě a půl tuny. 
## 8.3 Čtvrté patro šikmé věže v Pise bylo dokončeno v jiném století, než bylo 
postaveno první patro této věže. 
## 8.4 Odborníci soudí, že při zemětřeseních ochránilo šikmou věž v Pise před 
zřícením především měkké podloží, na němž byla tato zvonice postavena. 
# 9 
Vypište z druhé části TEXTU 1 dvě dvouslabičné předložky nevlastní.
Úlohu řešte na základě definice uvedené v TEXTU 2. Chybějící dílčí odpověď nebo 
zápis jakéhokoli slova, které nevyhovuje zadání úlohy, jsou považovány za chybu.
# 10 
Které z následujících tvrzení o slovech tučně vyznačených v TEXTU 1 je pravdivé?
- [A] Slovo *rozsáhlý* je v textu užito ve významu *prostorný, rozlehlý*. 
- [B] 
Slovo *dávno* je v textu užito ve významu *po velmi dlouhou dobu*.
- [C] Slovo *mírně* je v textu užito ve významu *pokojně, shovívavě*.
- [D] Slovo *zřetelný* je v textu užito ve významu *zrakem dobře poznatelný*.
# 11 
Která z následujících možností patří na vynechané místo (*****) v TEXTU 1?
(Po doplnění příslušného tvaru slova musí být TEXT 1 gramaticky správný.)
- [A] probíhající 
- [B] 
probíhajícím
- [C] probíhajících
- [D] probíhajícími
# 12 
Které z následujících tvrzení o šikmé věži v Pise jednoznačně vyplývá z TEXTU 1?
- [A] V průběhu druhé fáze stavby této věže stavitelé bezděčně učinili takové kroky, 
kterými věž dočasně srovnali.
- [B] 
V průběhu druhé fáze stavby této věže stavitelé záměrně učinili takové kroky, 
kterými věž dočasně srovnali.
- [C] V průběhu druhé fáze stavby této věže stavitelé bezděčně zvolili postup, díky 
němuž se naklánění věže zpomalilo.
- [D] V průběhu druhé fáze stavby této věže stavitelé záměrně zvolili postup, díky 
němuž se naklánění věže zpomalilo.
# 13 
Ve které z následujících možností je významový vztah mezi slovy nejpodobnější 
vztahu ve dvojici slov *člověk – dav*?
(Slova *člověk* a *dav* pocházejí z TEXTU 1. Slova ve správném řešení musí být uvedena 
v pořadí odpovídajícím dvojici slov *člověk* – *dav*.)
- [A] pták – hejno
- [B] 
dělo – vojsko
- [C] křídlo – hmyz
- [D] jedinec – zběh
# 14 
Rozhodněte o každém z následujících úseků TEXTU 1, zda se v něm vyskytují 
dvě podstatná jména užitá ve stejném pádě (A), nebo ne (N).
 
A 
N
## 14.1 stavba věže kruhového půdorysu započala v roce 
## 14.2 kvůli podloží se na náměstí naklánějí všechny budovy 
## 14.3 při seismických otřesech pluje zvonice jako na vlnách 
## 14.4 záměrem stavitelů bylo postavit nejvyšší zvonici světa 
# 15 
Přiřaďte k jednotlivým větám (15.1–15.4) odpovídající tvrzení (A–F).
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 15.1 Pokročilí žáci měli za domácí úkol napsat anglicky vlastní životopis. 
## 15.2 S pískacími hračkami z umělé hmoty si rozpustilí psi hráli velmi často. 
## 15.3 Před udivenými zraky diváků se otužilí plavci pomalu ponořili do vody. 
## 15.4 Mí kamarádi z vedlejší ulice předevčírem odjeli na zahraniční dovolenou. 
- [A] 
V této větě jsou celkem dvě přídavná jména, obě jsou měkká. 
- [B] 
V této větě jsou celkem dvě přídavná jména, pouze první z nich je tvrdé. 
- [C] 
V této větě jsou celkem dvě přídavná jména, obě jsou tvrdá. 
- [D] 
V této větě jsou celkem tři přídavná jména, všechna jsou měkká. 
- [E] 
V této větě jsou celkem tři přídavná jména, pouze první z nich je tvrdé. 
- [F] 
V této větě jsou celkem tři přídavná jména, pouze první z nich je měkké. 
VÝCHOZÍ TEXT K ÚLOZE 16
===

Nejvýznamnější událostí v naší vesničce bývají žně, neboť pěstování žita a pšenice 
živí značnou část místního obyvatelstva. Když se na sklonku prázdnin odveze obilí z polí 
a uloží se do sípek a dřevěných stodol, nastávají dožínky. Tak se nazývá oslava, která je 
odměnou za měsíce usilovné práce zemědělců.
Letos byla úroda skutečně bohatá. Vozy, které byly přeplněné obilnými klasy, skoro 
nestačily odvážet drahocenný náklad do bezpečných úkrytů. Všichni se náramě těšili na 
slavnost. Vyráběly se slaměné dožínkové věnce, ty pak ozdobily každé stavení. Ulicemi 
se linula vůně výtečných koláčů, které jsou symbolem blahobytu, a husích pečínek. 
Když jsme se jako obvykle sešli před setměním na návsy, slavnostně prostřené stoly se 
prohýbaly pod tíhou vynikajících pokrmů a džbánků s rubínovým mokem z naší vinnice. 
Slavili jsme až do pozdních nočních hodin.
(*CZVV*)
# 16 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou. Slovo *dožínky* je zapsáno 
správně.
# 17 
Seřaďte jednotlivé části textu (A–F) za sebou tak, aby byla dodržena textová 
návaznost.
- [A] Fakt se jmenuje Ťuík, a ne Ťuhýk, jak si každej myslí, když slyší to jméno. Většina 
lidí má pocit, že se přeslechli a že tam je „h“.
- [B] Třeba jako dneska. Z literatury zase nic nebylo, protože Jéňa přivedla Ťuíka. To 
je takovej blbeček z efka, co dělá předsedu celoškolního výboru Socialistickýho 
svazu mládeže.
- [C] Poslední hodinu jsme měli mít literaturu. Docela jsem se těšila, je to jedna 
z příjemnějších věcí. Bereme teď první republiku – avantgardu, poetisty a tak. 
A Jeníčková je dobrá.
- [D] Pak zmizela v kabinetě a Ťuík začal řečnit. Chtěl nás zlanařit na nějakou brigádu 
k výročí VŘSR. Ať ale dělal, co dělal, nikdo nereagoval. Rozčiloval se stále víc 
a víc, vypočítával, co všechno pro nás SSM dělá. A my? My nic.
- [E] Bohužel ale hodin literatury máme málo. Navíc ještě často půlka hodiny padne 
na všelijaký úřadování, poněvadž Jeníčková je naše třídní a někdy vyřizuje 
třídnický a další věci.
- [F] Není. Ale stejně ten Ťuík vypadá, jako že mu něco chybí. Jeníčková řekla, že 
k nám Ťuík bude mít krátkou řeč, tak ať se ukázníme a dáváme pozor.
(*I. Dousková, Oněgin byl Rusák, upraveno*)
## 17.1 _____
## 17.2 _____
## 17.3 _____
## 17.4 _____
## 17.5 _____
## 17.6 _____
# 18 
Ke každé z následujících podúloh (18.1 a 18.2) napište podle zadání současné 
spisovné slovo, které není jménem vlastním.
(*Současné* slovo znamená slovo používané v dnešní době, nikoli zastaralé. *Vlastní* 
*jméno* je např. *Praha*.)
## 18.1 Napište podstatné jméno, které je v 1. pádě čísla jednotného tříslabičné, je příbuzné 
se slovem HUSTÝ a skloňuje se podle vzoru ŽENA.
## 18.2 Napište podstatné jméno, které je v 1. pádě čísla jednotného tříslabičné, je příbuzné 
se slovem PAROHATÝ a skloňuje se podle vzoru STAVENÍ.
VÝCHOZÍ TEXT K ÚLOHÁM 19–24
===

(1) Té noci jsem si četl ve své pracovně na univerzitě. Náhle zahřmělo a vzápětí jsem 
zaslechl ránu vycházející z vedlejší laboratoře. Okamžitě jsem tam spěchal. Uprostřed 
místnosti stál Davidson. Nevypadalo to, že mě zpozoroval. Zprvu mě napadlo, že musí 
být opilý. Kymácel se totiž a hmatal po čemsi neviditelném před svou tváří.
(2) „Davidsone, co se s vámi děje?“ zvolal jsem s obavami. Začal mě hledat pohledem, 
díval se však jakoby skrze mě. Pokouší se snad o něj šílenství z vyčerpání? Opatrně jsem 
mu položil ruku na kostnaté rameno. Ihned odskočil s tváří doslova znetvořenou hrůzou. 
„Co to bylo?“ zděšeně vykřikl.
(3) „To jsem já, Bellows,“ odpověděl jsem. „Cožpak mě nevidíte?“
„Nevidím ani sebe. Jaká loď tamhle kotví?“ Hovořil dosti zmateně, oči vytřeštěné.
Vtom do laboratoře vstoupil *****. Stručně jsem ho seznámil s neobvyklou situací. 
Navrhl, abychom Davidsona odvedli do děkanovy kanceláře. Když jsme tam došli, 
usadil jsem se s Davidsonem na pohovku a Boyce s děkanem obsadili křesla proti nám. 
Nešťastný Davidson prsty přejížděl po Wadeově pohovce. Hmatem ji poznával, ale 
neviděl ji.
„A nemohl byste nám říci, co tedy vidíte?“ zeptal se ho Boyce.
Davidson odpověděl, že vidí jen spoustu písku a rozdrcených lastur, jinak nic.
„Davidsone, jste v mé kanceláři,“ pravil *****. „Něco se vám stalo s očima. Máte 
v pořádku hmat i sluch, ale nevidíte.“
Davidson zavřel oči a řekl: „Zavřu-li oči, vím, že máte pravdu. Vedle mě na pohovce 
sedí *****. Jsem v Anglii. A máme noc.“ Pak oči otevřel. „A tady právě vychází slunce. Jsem 
po krk ponořen v písku, vidím loď s plachtami, dmoucími se větrem, neklidné moře, letící 
ptáky. Nikdy jsem neviděl nic skutečnějšího. Bůh mi pomoz!“ zasténal.
(*H. G. Wells, Pozoruhodný případ Davidsonových očí, upraveno*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 Vidiny lodi měl Davidson pouze tehdy, když měl zavřené oči. 
## 19.2 Davidson nahlas promluvil celkem ve třech různých místnostech univerzity. 
## 19.3 Ze všech podivných představ, které Davidsona pronásledovaly, byla 
nejživější představa, že je zaživa pohřbený v písku. 
## 19.4 Jeden člověk, který po zahřmění spatřil kymácejícího se Davidsona, se 
alespoň chvíli domníval, že Davidson nadměrně požil alkohol. 
# 20 
Ve které z následujících možností je nepřímá řeč z úseku podtrženého ve 
výchozím textu správně převedena do řeči přímé?
(Ve správném řešení musí být význam výchozího textu zachován.)
- [A] Davidson odpověděl: „Vidí jen spoustu písku a rozdrcených lastur, jinak nic.“
- [B] 
„Vidí jen spoustu písku a rozdrcených lastur,“ odpověděl Davidson, „jinak nic.“
- [C] „Vidím jen spoustu písku a rozdrcených lastur,“ odpověděl Davidson, „jinak nic.“
- [D] Davidson odpověděl: „Že vidím jen spoustu písku a rozdrcených lastur, jinak nic.“
# 21 
Na každé z vynechaných míst (*****) ve výchozím textu patří jméno jedné 
postavy. Ve které z následujících možností jsou tato jména uvedena v pořadí 
odpovídajícím výchozímu textu?
(Ve výchozím textu vystupují celkem čtyři postavy: Bellows, Boyce, Davidson, Wade.)
- [A] Boyce – Bellows – Wade
- [B] 
Boyce – Wade – Bellows
- [C] Wade – Bellows – Boyce
- [D] Wade – Boyce – Bellows
# 22
## 22.1 Vypište z druhé části výchozího textu slovo, které je v textu příslovečným 
určením času.
## 22.2 Vypište z druhé části výchozího textu dvě slova, z nichž každé je v textu 
přívlastkem shodným.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 23 
Ve kterém z následujících případů se význam výchozího textu změní nejméně?
(První z dvojice posuzovaných slov vždy pochází z výchozího textu a je v něm 
vyznačeno tučně.)
- [A] v případě, že slovo *nevypadalo* nahradíme slovem *vypadalo*
- [B] 
v případě, že slovo *neobvyklou* nahradíme slovem *obvyklou*
- [C] v případě, že slovo *nešťastný* nahradíme slovem *šťastný*
- [D] v případě, že slovo *nemohl* nahradíme slovem *mohl*
# 24 
Úsek č. 1: Nevidím ani sebe. Jaká loď tamhle kotví?
 
Úsek č. 2: Nikdy jsem neviděl nic skutečnějšího.
 
Které z následujících tvrzení o těchto dvou úsecích výchozího textu je pravdivé?
- [A] V každém z těchto úseků se vyskytuje pouze jedno zájmeno.
- [B] 
V každém z těchto úseků se vyskytují celkem dvě zájmena.
- [C] V úseku č. 1 se vyskytuje pouze jedno zájmeno, v úseku č. 2 se vyskytují celkem 
dvě zájmena.
- [D] V úseku č. 1 se vyskytují celkem dvě zájmena, v úseku č. 2 se vyskytuje pouze 
jedno zájmeno.
# 25 
Která z následujících vět obsahuje pravopisnou chybu?
- [A] Kam pozveme manžele Svobodovy?
- [B] 
Proč ho tolik udivují Lubošovi znalosti?
- [C] Opravdu se Pavlovi líbí ty obrázkové knihy?
- [D] Vážně jsou tyto Nerudovy básně stále aktuální?
VÝCHOZÍ TEXT K ÚLOHÁM 26–28
===

(1) V areálu pražských Letenských sadů se od roku 2004 každoročně koná *Letní Letná*, 
festival nabízející divákům unikátní vystoupení nejen českých, ale i zahraničních akrobatů. 
V roce 2019 na festival zavítala už podruhé světoznámá francouzská provazochodkyně 
Tatiana-Mosio Bongongaová.
(2) Umění této proslulé artistky poprvé ohromilo diváky *Letní Letné* v roce 2013, 
tehdy po laně vystoupala na vrchol šapitó. Loni svým velkolepým číslem, při němž bez 
jištění překonala vzdálenost z Dvořákova nábřeží do Letenských sadů, provazochodkyně 
zahájila 16. ročník *Letní Letné*. Z jednoho břehu Vltavy na druhý přešla po ocelovém laně, 
které bylo zavěšeno ve výšce 35 metrů nad vodou. V rukou měla dvanáctikilogramovou 
tyč, s jejíž pomocí držela balanc.
Fantastický výkon slavné provazochodkyně diváci sledovali se ZATAJENÝM dechem, 
někteří měli dokonce strach o její život. Jejich obavy však byly ZBYTEČNÉ. Artistka se sice 
zranila už několikrát, nikdy však při vystoupení, ale jen při NÁCVIKU nových prvků.
Tatiana-Mosio Bongongaová se provazochodectví věnuje od svých osmi let, jedním 
z jejích lektorů byl Rudy Omankowski, známý akrobat ze slavné cirkusové rodiny.
(*letniletna.cz; ct24.ceskatelevize.cz, upraveno*)
# 26 
Které z následujících tvrzení jednoznačně vyplývá z výchozího textu?
- [A] Celková vzdálenost, kterou artistka Bongongaová při svém vystoupení v rámci 
16. ročníku festivalu *Letní Letná* překonala, činila 35 metrů.
- [B] 
První vystoupení, při němž se artistka Bongongaová představila divákům 
*Letní Letné*, se uskutečnilo v rámci 10. ročníku tohoto festivalu.
- [C] Protože provazochodkyně Bongongaová do svých vystoupení pravidelně 
zařazuje nové prvky, diváci bývají svědky toho, že se artistka zraní.
- [D] Jedním z lektorů, kteří po dobu osmi let připravovali provazochodkyni 
Bongongaovou na její první veřejné vystoupení, byl Rudy Omankowski.
# 27 
Které z následujících tvrzení je pravdivé?
- [A] Ve výchozím textu jsou podtržena dvě souvětí, každé z nich se skládá ze dvou 
vět.
- [B] 
Ve výchozím textu jsou podtržena dvě souvětí, každé z nich se skládá ze tří vět.
- [C] V první části výchozího textu je podtržena věta jednoduchá, v druhé části 
výchozího textu je podtrženo souvětí, které se skládá ze dvou vět.
- [D] V první části výchozího textu je podtržena věta jednoduchá, v druhé části 
výchozího textu je podtrženo souvětí, které se skládá ze tří vět.
# 28 
Které z následujících tvrzení o třech slovech zapsaných ve výchozím textu 
velkými písmeny je pravdivé?
- [A] Každé z těchto slov obsahuje předponu.
- [B] 
Pouze slova *zatajený* a *nácvik* obsahují předponu.
- [C] Pouze slova *zbytečný* a *nácvik* obsahují předponu.
- [D] Pouze slova *zatajený* a *zbytečný* obsahují předponu.
# 29 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 29.1 Protože hodinář odvedl svou práci ledabyle, hodiny na náměstí odbily 
půlnoc už v jedenáct. 
## 29.2 Šperky z ryzýho zlata, které jsme v lázních zakoupili, jsme zapomněli 
v hotelovém trezoru. 
## 29.3 Na sociálních sítích jsme sdíleli fotografi e z dovolené, kterou jsme ztrávili 
na málo obydleném souostroví. 
## 29.4 V průběhu výměnného pobytu, který organizovaly dvě základní školy, se 
všechny děti poměrně rychle spřátelily. 
# 30 
Přiřaďte k jednotlivým úryvkům (30.1–30.3) tvrzení (A–E), které danému úryvku 
nejlépe odpovídá.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 30.1 Jirka soustředěně sledoval míček, který letěl rychle jako blesk. Teď, nebo 
nikdy, pomyslel si. Vyrazil vpřed. Běžel s větrem o závod. Cítil na sobě 
pohledy obou trenérů. Říkaly mu, ty to dokážeš! 
## 30.2 Baseball je kolektivní pálkovací míčová hra, při níž se útočící hráč (pálkař) 
snaží pálkou zasáhnout míč nadhozený bránícím nadhazovačem. Ve hře 
proti sobě stojí dvě družstva, která mají po devíti hráčích. 
## 30.3 Česká reprezentace má za sebou přípravný turnaj na Tchaj-wanu, kde sehrála 
tři ostře sledované zápasy. Čeští hráči pokaždé slavili triumf. „Za úspěchem 
stojí tvrdá příprava hráčů,“ řekl pro náš deník jejich trenér. 
(*Vzhledem k povaze úlohy nejsou zdroje výchozích textů uvedeny.*)
- [A] 
Jde o umělecký text, v němž převažuje informační slohový postup a který vykazuje 
znaky typické pro publicistiku.
- [B] 
Jde o neumělecký text, v němž převažuje informační slohový postup a který vykazuje 
znaky typické pro publicistiku.
- [C] 
Jde o neumělecký text, v němž převažuje popisný slohový postup a který nevykazuje 
znaky typické pro publicistiku.
- [D] 
Jde o neumělecký text, v němž se uplatňuje vyprávěcí slohový postup a v němž 
nejsou užity jazykové prostředky ozvláštňující text.
- [E] 
Jde o umělecký text, v němž se uplatňuje vyprávěcí slohový postup a v němž jsou 
užity jazykové prostředky ozvláštňující text, mezi něž patří např. přirovnání.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
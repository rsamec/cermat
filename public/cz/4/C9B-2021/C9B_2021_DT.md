# 2
VÝCHOZÍ TEXTY K ÚLOHÁM 1–4
===

TEXT 1
(1) 
Je to už mnoho a mnoho let,
co v přímořském království
bydlela dívka, již poznali byste hned
podle jména Annabel-Lee.
Ta žila jen jediné myšlence,
že má mne ráda tak jako já ji.
Tak stalo se, je to už mnoho let,
v tom přímořském království,
že vichřice změnila v ledový květ
mou krásnou Annabel-Lee.
A přijeli vznešení příbuzní
a odvezli mi ji,
aby ji položili do hrobu
v tom přímořském království.
(2)
Andělé sotva tak šťastni jsou,
tož záviděli mi ji –
hle, to byla příčina (jak každý ví
v tom přímořském království),
že přiletěl vítr z půlnočních mlh
a zabil mi mrazem mou Annabel-Lee.
Však naše láska déle potrvá
než lásky všech starších než my –
všech moudřejších, nežli jsme my,
a nejenom andělé z blankytného ráje,
ani démoni z podmoří
neodloudí mne od duše
té krásné Annabel-Lee.
(*E. Allan Poe, Annabel-Lee, upraveno*)
TEXT 2
Epifora – opakování stejného slova na konci bezprostředně po sobě jdoucích veršů.
Anafora – opakování stejného slova na začátku bezprostředně po sobě jdoucích veršů.
(*CZVV*)
# 1 
Které z následujících tvrzení o TEXTU 1 je pravdivé?
Úlohu řešte na základě definic uvedených v TEXTU 2.
- [A] V první části textu se vyskytuje epifora, nikoli však anafora. 
- [B] 
V první části textu se vyskytuje epifora a současně také anafora. 
- [C] V druhé části textu se vyskytuje epifora, nikoli však anafora.
- [D] V druhé části textu se vyskytuje epifora a současně také anafora.
# 2 
Které z následujících tvrzení odpovídá TEXTU 1?
- [A] O události, jež ukončila život Annabel-Lee, se příbuzní této dívky dozvěděli až za 
mnoho let.
- [B] 
V přímořském království, v němž žila Annabel-Lee, je všeobecně známo, proč 
tato dívka zemřela.
- [C] Muž, který miloval Annabel-Lee, upsal svou duši démonům z podmoří za to, že 
tuto dívku vzkřísí z mrtvých.
- [D] Andělé, kteří žili v přímořském království, záviděli Annabel-Lee její krásu, a proto 
tuto dívku jednou o půlnoci zakleli.
# 3
# 3 
Které z následujících tvrzení o verši podtrženém v TEXTU 1 je pravdivé?
- [A] Tento verš, který je sedmislabičný, se rýmuje s bezprostředně následujícím 
veršem. 
- [B] 
Tento verš, který není sedmislabičný, se rýmuje s bezprostředně následujícím 
veršem.
- [C] Tento verš, který je sedmislabičný, se nerýmuje s bezprostředně následujícím 
veršem.
- [D] Tento verš, který není sedmislabičný, se nerýmuje s bezprostředně následujícím 
veršem.
# 4 
Které z následujících tvrzení o slovech tučně vyznačených v TEXTU 1 je 
pravdivé?
- [A] Jak slova *než* a *nežli*, tak slova *už* a *již* jsou v textu synonymy.
- [B] 
Ani slova *už* a *již*, ani slova *než* a *nežli* nejsou v textu synonymy.
- [C] Slova *už* a *již* jsou v textu synonymy, ale slova *než* a *nežli* zde synonymy nejsou.
- [D] Slova *než* a *nežli* jsou v textu synonymy, ale slova *už* a *již* zde synonymy nejsou.
# 5 
Vypište z každé z následujících vět (5.1 a 5.2) základní skladební dvojici.
(Základní skladební dvojice musí být zapsány pravopisně správně.)
## 5.1 Na terasu v posledním patře naší budovy nesmí kvůli probíhajícím stavebním 
úpravám vkročit ani noha.
## 5.2 Proti výstavbě dalšího supermarketu protestovali nejen mnozí občané města, ale 
i zástupci různých ekologických hnutí.
# 6 
Ve které z následujících možností není správně zapsána interpunkce?
- [A] Vzhledem k nepříznivé předpovědi počasí, jsme plánovaný výlet odložili.
- [B] 
Dnes ho poprvé sama od sebe pozdravila, a dokonce se na něj mile usmála.
- [C] V televizi nejraději sledoval sportovní přenosy, především fotbalové zápasy.
- [D] S jeho názorem sice nesouhlasím, nicméně respektuji odlišný pohled na věc.
# 7 
Na každé vynechané místo (*****) v českých ustálených slovních spojeních 
doplňte příslušné podstatné jméno v náležitém tvaru.
## 7.1 Táta si přes inzerát koupil mobil údajně ve výborném stavu. Když mu telefon přišel, 
zjistil, že vůbec nefunguje. Snad se táta poučí, že nemá kupovat ***** v pytli.
## 7.2 Když děda chodil do práce, musel vstávat v pět hodin. Jako důchodce by si teď mohl 
přispat, přesto je už od pěti na nohou. Inu, zvyk je železná *****.
# 4
VÝCHOZÍ TEXT K ÚLOHÁM 8–13
===

(1) Na vrcholu hory Corcovado, která se vypíná nad brazilským městem Rio de Janeiro 
do výšky 710 metrů nad mořem, stojí socha Krista Spasitele. Tento proslulý jihoamerický 
monument, zapsaný na seznamu světového kulturního dědictví UNESCO, patří 
k vyhledávaným turistickým cílům. Každoročně sem zavítá přes dva miliony turistů, 
zejména těch zahraničních. Cestu za památkou jim usnadňuje historická železniční dráha 
z 19. století, jejíž konečná stanice leží asi 40 metrů pod vrcholem Corcovada. 
(2) S nápadem postavit gigantickou sochu Krista Spasitele přišel jako první Pedro Maria 
Boss. Svůj ambiciózní plán tento kněz představil v roce 1859 brazilské princezně, ta ale 
projekt odmítla finančně podpořit. Údajně byl důvodem zamítnutí tehdy platný brazilský 
zákon, který striktně odděloval světské záležitosti od církevních. Bossova myšlenka upadla 
na mnoho let v zapomnění.
Originální nápad vzkřísila katolická církev v souvislosti s blížícím se významným 
jubileem. Základní kámen sochy Krista Spasitele byl položen v roce 1922, kdy Brazílie slavila 
sté výročí uznání své nezávislosti na Portugalsku. Výsledná podoba uměleckého díla však 
tehdy ještě nebyla známá. Architektonická soutěž, z níž vzešel vítězný návrh sochy Krista 
Spasitele, který na Rio de Janeiro shlíží s otevřenou náručí, totiž proběhla až o rok později. 
(3) Návrh se začal realizovat v roce 1926, o pět let později byla unikátní socha 
slavnostně odhalena. Železobetonovou konstrukci pokrývá mastek, který soše dodal 
charakteristickou bílou barvu, použitá malta prý obsahuje i netradiční složky jako cukr 
nebo velrybí tuk. Třicetimetrová socha váží kolem 700 tun, rozpětí Kristových paží je 
# 23 metrů. Až do roku 1994, kdy ji o 4,2 metru překonal Kristus Svornosti v Bolívii, byla 
brazilská socha nejvyšší sochou Ježíše na světě. Dnes drží světové prvenství polská socha 
Krista Krále.
(*www.zoommagazin.iprima.cz; www.stoplusjednicka.cz; upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Jedna paže brazilské sochy Krista Spasitele měří celkem 23 metrů. 
## 8.2 Nejvyšší bod brazilské sochy Krista Spasitele se nachází výše než 710 metrů 
nad mořem. 
## 8.3 O defi nitivní podobě brazilské sochy Krista Spasitele bylo rozhodnuto 
později, než byl položen základní kámen této sochy. 
## 8.4 V roce, kdy Pedro Maria Boss předložil brazilské princezně svůj záměr 
postavit sochu Krista Spasitele, byla již Brazílie nezávislá na Portugalsku. 
# 9 
Jaký význam má ve výchozím textu sloveso *patřit*?
(Posuzované sloveso je ve výchozím textu zapsáno tučně.)
- [A] být určen někomu, týkat se někoho
- [B] 
být součástí určité skupiny, náležet někam
- [C] být vhodný v určité situaci, hodit se někam
- [D] být ve vlastnictví někoho, příslušet někomu
# 5
# 10 
Která z následujících informací je ve výchozím textu čtenářům předkládána jako 
domněnka?
- [A] informace, že v roce 1859 existoval brazilský zákon oddělující světské záležitosti 
od církevních
- [B] 
informace, že malta použitá při stavbě brazilské sochy Krista Spasitele obsahuje 
mimo jiné velrybí tuk
- [C] informace, že v roce 1994 přestala být brazilská socha Krista Spasitele nejvyšší 
sochou Ježíše na světě
- [D] informace, že konečná stanice historické železniční dráhy se nachází pod 
vrcholem hory Corcovado
# 11 
Které z následujících tvrzení o první části výchozího textu je pravdivé?
- [A] Jsou zde celkem dvě souvětí, každé z nich se skládá ze dvou vět.
- [B] 
Jsou zde celkem dvě souvětí, pouze jedno z nich se skládá ze dvou vět.
- [C] Jsou zde celkem tři souvětí, každé z nich se skládá ze dvou vět.
- [D] Jsou zde celkem tři souvětí, pouze jedno z nich se skládá ze dvou vět.
# 12 
Které z následujících tvrzení o dvou podstatných jménech podtržených ve 
výchozím textu je pravdivé?
- [A] Tato podstatná jména jsou v textu užita v různém pádě i v různém čísle.
- [B] 
Tato podstatná jména jsou v textu užita ve stejném pádě a v různém čísle.
- [C] Tato podstatná jména jsou v textu užita v různém pádě a ve stejném čísle.
- [D] Tato podstatná jména jsou v textu užita ve stejném pádě i ve stejném čísle.
# 13 
Ve kterém z následujících úseků výchozího textu se vyskytuje přívlastek 
postupně rozvíjející? 
- [A] originální nápad vzkřísila katolická církev
- [B] 
dnes drží světové prvenství polská socha
- [C] který soše dodal charakteristickou bílou barvu
- [D] později byla unikátní socha slavnostně odhalena
# 14 
Rozhodněte o každé z následujících možností, zda je zapsána pravopisně 
správně (A), nebo ne (N).
 
A 
N
## 14.1 Nabitý sál přivítal známého zpěváka i jeho kapelu bouřlivým potleskem. 
## 14.2 Svým starostlivým rodičům jsem musel slíbit, že do setmění budu doma. 
## 14.3 Přestože jeho argumenty zněly rozumně, původní názor jsem nezměnila. 
## 14.4 Nově zavedený systém chrání zákazníky před vychytralími kapesními zloději. 
# 6
# 15 
Seřaďte jednotlivé části textu (A–F) tak, aby byla dodržena textová návaznost. 
- [A] Ve skalním útesu jsem narazil na prostornou jeskyni. Donesl jsem si z člunu 
zbraň a síťové lůžko, jež jsem pak ve sluji pověsil.
- [B] Potom jsem si ale vzpomněl, že mám v člunu bambitku s náboji, a přestal jsem 
si dělat starosti. Začal jsem hledat místo pro nocleh.
- [C] Byl to ten samý, na němž nechal pan Daniel Defoe ztroskotat Robinsona 
Crusoea. Nejprve jsem zjišťoval, jak ostrov vypadá. Po nějakém obyvatelstvu 
ani vidu, ani slechu. Se stísněným pocitem jsem přemýšlel, jaký osud mě čeká, 
jestliže tu žije dravá zvěř.
- [D] Pláž před jeskyní, v níž jsem nocoval, pokrýval čisťounký písek. Ostrov se 
mi tak zamlouval, že jsem se rozhodl zde zůstat navždy. Budu robinson na 
Robinsonově ostrově. Na loď k ostatním se už nevrátím.
- [E] Protože jsem byl unavený, ihned jsem v něm tvrdě usnul. Ráno jsem vyšel ven 
a rozhlédl se.
- [F] Bouře se utišila, a tak jsme večer zakotvili v zátoce. Spustil jsem na hladinu člun 
a dovesloval k ostrovu.
(*R. Halliburton, Za novými světy, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 16 
Ke každé z následujících podúloh (16.1–16.3) napište současné spisovné slovo, 
které odpovídá zadání a zároveň není vlastním jménem.
(*Současné slovo* znamená slovo používané v dnešní době, nikoli zastaralé.)
## 16.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem RUKA a skloňuje se podle vzoru HRAD.
## 16.2 Napište podstatné jméno, které je v 1. pádě čísla jednotného tříslabičné, je příbuzné 
se slovem POZDĚ a skloňuje se podle vzoru STAVENÍ.
## 16.3 Napište podstatné jméno, které je v 1. pádě čísla jednotného dvouslabičné, je 
příbuzné se slovem PLNÝ a skloňuje se podle vzoru PÍSEŇ.
# 7
# 17 
Přiřaďte k jednotlivým tvrzením (17.1–17.4) odpovídající větu (A–F).
(Všechny věty obsahují přísudky slovesné. Každou možnost z nabídky A–F můžete 
přiřadit pouze jednou. Dvě možnosti zbudou a nebudou použity.)
## 17.1 Věta obsahuje sloveso užité v trpném rodě a oznamovacím způsobu. 
## 17.2 Věta obsahuje sloveso užité v činném rodě a oznamovacím způsobu. 
## 17.3 Věta obsahuje sloveso užité v trpném rodě a podmiňovacím způsobu. 
## 17.4 Věta obsahuje sloveso užité v činném rodě a podmiňovacím způsobu. 
- [A] 
Dnes už bych nejspíš hlasoval jinak.
- [B] 
Nakonec by byl donucen ke spolupráci.
- [C] 
Zabývejme se konečně zásadním problémem.
- [D] 
Výsledky byly hned ráno zveřejněny na internetu.
- [E] 
Nejspíš jste si vůbec neuvědomili závažnost situace. 
- [F] 
Zítra ty krabice s vánočními ozdobami odnes do sklepa.
VÝCHOZÍ TEXT K ÚLOZE 18
===

Naše místní sdružení zorganizovalo dobročinnou akci s názvem *Světluška* na pomoc 
nevidomým. Měsíc před konáním akce jsme uspořádali besedu, na níž jsme vysvětlovali 
smysl projektu, odpovídali na dotazy a vybízeli občany ke spolupráci. Kladné reakce 
obyvatel našeho městečka, kteří se besedy zůčastnili, nás mile překvapily. Získali jsme 
pomocníky a samozřejmě i cenné kontakty na sponzory.
Samotná akce se uskutečnila minulý víkend v sále kulturního domu. Všichni 
dobrovolníci se svěřeného úkolu zhostili velmi dobře. Peníze se vybírali do kasiček ve 
tvaru lucerniček, prodejní stánky byly doslova přeplněné zajímavými předměty. Největší 
zájem mezi návštěvníky vzbudily píšťalky s květinovými motivy a plyšové hračky. Byl 
to nevídanný úspěch, výše vybrané částky předčila veškerá očekávání. Ukázalo se, že 
umíme pomáhat nejen svým blízkým, ale i cizým lidem.
(*CZVV*)
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Doporučení: Opravte pouze ta slova, u kterých jste si jisti, že jsou v textu zapsána 
s pravopisnou chybou. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 8
VÝCHOZÍ TEXTY K ÚLOHÁM 19–23
===

TEXT 1
Začalo to záhy po mém návratu z kosmu. Právě jsem si v kuchyni chystal večeři, když 
vtom se celý dům otřásl. Z horního patra se ozval zvláštní dunivý zvuk. Spadla snad 
střecha? Nebo to byl meteorit? Ihned jsem utíkal nahoru.
Otevřel jsem dveře své pracovny a spatřil horu knih pod nakloněnou knihovnou. Zpod 
tlustých svazků kosmické encyklopedie se po kolenou vyhrabával nějaký člověk. Do 
tváře jsem tomu vetřelci neviděl, jeho postava mi ale byla povědomá. Po chvíli jsem ho 
poznal. Byl jsem to já. Jako kdybych se díval do zrcadla. 
„Co to má znamenat?“ zeptal jsem se ještě klidně.
„Vysvětlím ti to,“ odpověděl nezvaný host. Usedl drze do mého křesla, vzal do ruky mou 
dýmku a najisto sáhl do zásuvky mého stolku pro tabák. To už na mě bylo moc. 
„To je ale nestydatost!“ zařval jsem. On však jen pokynul, abych si také sedl. Dobrá, 
dám mu pět minut, a když se mi neomluví, vyřídíme si to jinak.
„Přece se nechceš prát, Ijone,“ s úsměvem pravil nezvaný host. „Nezapomeň, že každá 
má dnešní modřina bude později tvoje!“
„Jak můžeš vědět, na co jsem myslel? A co tady chceš?“ 
Návštěvník se pousmál a řekl: „Přicházím z roku 2661, abych ti předložil zajímavý 
návrh. Vědecká rada Temporistického úřadu si přeje, aby ses stal ředitelem programu 
TEOSVĚDĚHYP. To je zkratka pro telechronickou optimalizaci světových dějin 
hyperpočítačem. V našem století máme mír, daří se nám skvěle, ale co se historie týče, 
stále nemáme klid. Minulost planety Země je proto nutné opravit a zdokonalit na základě 
principů humanity. Určitě chápeš, že když má lidstvo v rodokmenu takové řeže a válečná 
jatka, stydíme se tlačit mezi vyspělé kosmické civilizace. Tak co na tu nabídku říkáš?“
(*S. Lem, Futurologický kongres, upraveno*)
TEXT 2
Podstatná jména hromadná mají pouze tvary čísla jednotného a označují jimi soubor 
jednotlivin (např. *stromoví* = skupina stromů).
(*CZVV*)
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 Protože díky svým schopnostem Ijon zjistil, na co nezvaný host myslí, začal 
mu vyhrožovat rvačkou. 
## 19.2 Než Ijon vstoupil do pracovny, byl přesvědčen o tom, že příčinou otřesu 
domu bylo zřícení střechy. 
## 19.3 Cílem programu TEOSVĚDĚHYP je upravit důkazy svědčící o násilnostech, 
které se odehrály v roce 2661. 
## 19.4 Ijon sice zprvu neviděl vetřelci do tváře, díky zrcadlu umístěnému 
v pracovně ho však identifi koval dřív, než vetřelec nahlas promluvil. 
# 9
# 20 
Kterou z následujících dvojic slov lze v kontextu TEXTU 1 považovat za 
antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] tlustých – tenkých
- [B] 
dobrá – špatná
- [C] klid – hluk
- [D] určitě – váhavě
# 21 
Které z následujících tvrzení o třech slovech podtržených v TEXTU 1 je pravdivé?
Úlohu řešte na základě definice uvedené v TEXTU 2.
- [A] Na rozdíl od slov *lidstvo* a *jatka* je slovo *civilizace* podstatné jméno hromadné.
- [B] 
Na rozdíl od slov *jatka* a *civilizace* je slovo *lidstvo* podstatné jméno hromadné.
- [C] Na rozdíl od slova *civilizace* jsou slova *lidstvo* a *jatka* podstatná jména hromadná.
- [D] Na rozdíl od slova *lidstvo* jsou slova *civilizace* a *jatka* podstatná jména hromadná.
# 22 
Ve které z následujících možností je významový vztah mezi slovy nejpodobnější 
vztahu ve dvojici slov *kniha – encyklopedie*, užitých v druhém odstavci TEXTU 1?
(Význam slov *kniha* a *encyklopedie* posuzujte v kontextu TEXTU 1. Slova ve správném 
řešení musí být uvedena v pořadí odpovídajícím dvojici slov *kniha* – *encyklopedie*.)
- [A] savec – tygr
- [B] 
ministr – politik
- [C] náušnice – šperk
- [D] kalkulačka – číslice
# 23 
U každého z následujících souvětí (23.1 a 23.2) určete druh vedlejší věty, která 
se v daném souvětí vyskytuje.
Vedlejší věty příslovečné konkretizujte, např. *příslovečná místní*, nikoli pouze 
*příslovečná*.
## 23.1 Přicházím z roku 2661, abych ti předložil zajímavý návrh.
## 23.2 Vědecká rada Temporistického úřadu si přeje, aby ses stal ředitelem programu 
TEOSVĚDĚHYP.
# 24 
Ve které z následujících možností každé slovo obsahuje předponu *pod-*?
- [A] podivín, podřízený
- [B] 
podkroví, podlouhlý
- [C] podrápat, podplacený
- [D] podporovat, podmíněný
# 10
VÝCHOZÍ TEXT K ÚLOHÁM 25–28
===

Požadavky na psy, který mají sloužit v armádě, jsou vysoké. Každého budoucího 
armádního psa nejprve čeká zdravotní prohlídka, jejíž součástí je také rentgen kyčelních 
kloubů, a zkouška předpokladů, která zahrnuje mimo jiné test poslušnosti či chůzi po 
různých typech terénu. Vybraní jedinci absolvují kurz v Centru vojenské kynologie. Zde 
je specialisté cvičí v dovednostech ***** pro službu v armádě. Třeba psi, jejichž úkolem 
bude hledat drogy, procházejí náročným výcvikem ����� na speciální pachové práce. 
Vycvičení psi jsou poté přiděleni ke konkrétnímu vojenskému útvaru.
Dovednosti všech armádních psů jsou rozvíjený kondičním tréninkem a také se 
pravidelně testují. Kritéria pro splnění takového testu jsou skutečně přísný: souhrnný 
výsledek za všechny disciplíny včetně poslušnosti musí být minimálně 70 % bodů. 
Pokud pes jednou neuspěje, může test opakovat, po druhém neúspěchu musí znovu 
absolvovat kurz. Zásadní je ovšem zkouška poslušnosti: jestliže ji pes nezvládne, bez 
možnosti reparátu se ihned vrací do kurzu. Kdyby totiž pes neposlechl psovodův příkaz 
během ostré akce, mohlo by to mít tragické následky pro celou vojenskou jednotku.
Délka služby armádního psa závisí na jeho zdravotním stavu, obvykle psi slouží šest až 
devět let. Důchod pak většinou prožijí se svými bývalými psovody v jejich domovech.
(*www.acr.army.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Pes, který slouží v armádě, alespoň jednou absolvoval rentgenové vyšetření 
kyčelních kloubů. 
## 25.2 Průměrná doba, po kterou armádní pes slouží u konkrétního vojenského 
útvaru, je devět let. 
## 25.3 Pokud armádní pes splní zkoušku poslušnosti a ostatní disciplíny pouze 
na 70 %, musí se vrátit zpět do kurzu. 
## 25.4 Zkouška předpokladů, kterou absolvuje budoucí armádní pes, se skládá 
celkem ze dvou částí, a to z testu poslušnosti a z chůze po různých površích. 
# 26
## 26.1 Napište náležitý spisovný tvar slova *potřebný*, který patří na první vynechané 
místo (*****) ve výchozím textu.
## 26.2 Napište náležitý spisovný tvar slova *zaměřený*, který patří na druhé vynechané 
místo (�����) ve výchozím textu.
(Po doplnění náležitého tvaru slova musí být příslušný větný celek gramaticky správný.)
# 27 
Které z následujících tvrzení o slovech tučně vyznačených ve výchozím textu je 
pravdivé?
- [A] Slovo *je* je v textu slovesem. 
- [B] 
Slovo *poté* je v textu příslovcem.
- [C] Slovo *jednotku* je v textu číslovkou. 
- [D] Slovo *se* je v textu zájmenem. 
# 11
# 28 
Ve kterém z následujících úseků podtržených ve výchozím textu se nevyskytuje 
žádný nespisovný tvar slova?
(Úseky posuzujte v kontextu výchozího textu.)
- [A] jsou skutečně přísný
- [B] 
který mají sloužit v armádě
- [C] jsou rozvíjený kondičním tréninkem
- [D] kdyby totiž pes neposlechl psovodův příkaz
# 29 
Které z následujících souvětí je zapsáno pravopisně správně?
- [A] Když divadlo shořelo, lidé uspořádali veřejnou sbírku.
- [B] 
Když divadlo zhořelo, lidé uspořádali veřejnou sbírku.
- [C] Když divadlo shořelo, lidé uspořádali veřejnou zbírku.
- [D] Když divadlo zhořelo, lidé uspořádali veřejnou zbírku.
# 30 
Přiřaďte k jednotlivým textům (30.1–30.3) tvrzení (A–E), které danému textu 
nejlépe odpovídá.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 30.1 Tuto sobotu od 18.00 se v městské knihovně bude konat beseda s názvem 
V zemi protinožců. Cestovatelé Hedvika Pekárková a Martin Landa své 
vyprávění doprovodí promítáním fotografií. Vstupné dobrovolné. 
## 30.2 Nový český film Podvodník, na jehož premiéře jsem byl tuto sobotu, mě mile 
překvapil. Netradiční zápletka, mistrovská pointa, skvělá hudba podbarvující 
temný příběh. Talentovaný Ondra Hopp v hlavní roli je přímo neodolatelný. 
## 30.3 Fanoušci Harryho Pottera, už víte, co budete dělat tuhle sobotu? Přijďte na 
otevření nového pražského klubu Zmijozel a prožijte nejlepší večer svého 
života! V Americké 1145 na vás čeká kotel zábavy, pytel strachu a ranec 
smíchu. Každý návštěvník navíc dostane dárek, a to doslova kouzelný. 
- [A] 
Tento text byl napsán v souvislosti s uskutečněnou návštěvou jedné konkrétní akce. 
Autor textu nepředkládá čtenářům pouze fakta, ale i své názory.
- [B] 
Účelem tohoto textu, který neobsahuje hodnoticí prvky, je představit jednu konkrétní 
akci a pozvat na ni veřejnost. Autor textu se na čtenáře neobrací přímo.
- [C] 
Účelem tohoto textu, který obsahuje prvky typické pro reklamu, je představit jednu 
konkrétní akci a pozvat na ni veřejnost. Autor textu se přímo obrací na čtenáře.
- [D] 
Tento text s hodnoticími prvky byl napsán v souvislosti s plánovanou návštěvou 
jedné konkrétní akce. Autor textu nepředkládá čtenářům fakta, ale pouze své názory.
- [E] 
Účelem tohoto textu, který obsahuje prvky typické pro reklamu, je shrnout přínos 
jedné konkrétní akce. Autor textu předkládá čtenářům pouze své názory, nikoli fakta. 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
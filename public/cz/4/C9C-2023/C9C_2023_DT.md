# 2 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 1–4
===

Všichni už spí, jenom my dva jsme vzhůru,
poslední dva v celém domě,
já dělám na papír literaturu
a ona kouká se po mně.
Šedivá myš zřejmě odněkud z polí –
je konec léta a začátek sklizně…
Jenom si nemysli, ono to bolí,
když někdo kosou tě řízne.
Však já si nemyslím, kámoško v bídě,
KLIDNĚ TU PŘENOCUJ, nějak se vejdem.
Ráno se vzbudíš dřív, než někdo přijde,
a večer se zase sejdem.
Budeme společně do noci škrábat,
ty svými zoubky, já perem,
nevadí, že máme jinačí kabát,
hlavní je, jak ten svět berem.
(*J. Nohavica, Myš, upraveno*)
# 1 
Tvrzení č. 1: Ve výchozím textu se píše o tom, že v domě bdí celkem dva lidé věnující 
se literatuře.
 
Tvrzení č. 2: Ve výchozím textu se píše o tom, že myš musí odejít z domu dřív, než se 
vzbudí ostatní nájemníci.
 
Je alespoň některé z výše uvedených tvrzení pravdivé?
- [A] ano, a to obě tato tvrzení 
- [B] 
ano, ale pouze tvrzení č. 1
- [C] ano, ale pouze tvrzení č. 2
- [D] ne, žádné z těchto tvrzení
# 2 
Které z následujících tvrzení je pravdivé?
(Tvar *ty* je ve výchozím textu vyznačen tučně.)
- [A] Tvar *ty* je spisovný jak v textu, tak ve větě *Ať ty rodiče počkají na chodbě*.
- [B] 
Tvar *ty* je nespisovný jak v textu, tak ve větě *Ať ty rodiče počkají na chodbě*.
- [C] Tvar *ty* je v textu nespisovný, ale ve větě *Ať ty rodiče počkají na chodbě* je spisovný.
- [D] Tvar *ty* je v textu spisovný, ale ve větě *Ať ty rodiče počkají na chodbě* je nespisovný.
# 3 
Které z následujících tvrzení o verši podtrženém ve výchozím textu je pravdivé?
- [A] Tento verš je osmislabičný a rýmuje se s osmislabičným veršem z téže sloky.
- [B] 
Tento verš je osmislabičný a rýmuje se s devítislabičným veršem z téže sloky.
- [C] Tento verš je devítislabičný a rýmuje se s osmislabičným veršem z téže sloky.
- [D] Tento verš je devítislabičný a rýmuje se s devítislabičným veršem z téže sloky.
# 4 
Která z následujících možností vystihuje úsek zapsaný ve výchozím textu 
velkými písmeny?
- [A] Jde o návrh vyjádřený pomocí rozkazovacího způsobu.
- [B] 
Jde o návrh vyjádřený pomocí oznamovacího způsobu.
- [C] Jde o prosbu vyjádřenou pomocí rozkazovacího způsobu.
- [D] Jde o prosbu vyjádřenou pomocí oznamovacího způsobu.
# 3 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOZE 5
===

Moje máma si musí dávat velký pozor na to, co sní. Kdyby si dala třeba zeleninový salát 
a potom dezert se šlehačkou, hned by jí bylo špatně. Zato můj bratr klidně zapíjí pikantní 
guláš mléčným koktejlem a nic mu není. Má zkrátka ***** žaludek.
# 5 
Které z následujících slov je součástí ustáleného slovního spojení vystihujícího 
situaci ve výchozím textu, a patří tedy na vynechané místo (*****) v textu?
- [A] sloní
- [B] 
labutí
- [C] kachní
- [D] medvědí
# 6 
Která z následujících vět je zapsána pravopisně správně?
- [A] Na stěně visel obraz od tohoto všestraného umělce.
- [B] 
Na stěně vysel obraz od tohoto všestraného umělce.
- [C]  Na stěně visel obraz od tohoto všestranného umělce.
- [D] Na stěně vysel obraz od tohoto všestranného umělce.
# 7 
Přiřaďte k jednotlivým souvětím (7.1–7.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou.)
## 7.1 Celý rok si přál, aby mohl jet o prázdninách se spolužáky kempovat, ale 
rodiče ho nakonec nepustili. 
## 7.2 Znovu jsem si koupil lístky na zaoceánskou loď, plující z Evropy na Kubu, 
protože minule mě tato plavba nadchla. 
## 7.3 I když už v mládí toužila podniknout cestu kolem světa, tento sen se jí splnil 
až v dospělosti, a to pouze díky výhře v loterii. 
- [A] Toto souvětí se skládá ze dvou vět: první je hlavní, druhá je vedlejší.
- [B] Toto souvětí se skládá ze dvou vět: první je vedlejší, druhá je hlavní.
- [C] Toto souvětí se skládá ze tří vět, všechny jsou hlavní.
- [D] Toto souvětí se skládá ze tří vět: první a druhá jsou hlavní, třetí je vedlejší.
- [E] 
Toto souvětí se skládá ze tří vět: první a třetí jsou hlavní, druhá je vedlejší.
# 4 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 8–12
===

TEXT 1
(1) Jedné listopadové noci jsem si v pracovně připravil přístroje, abych mohl 
vdechnout jiskru života do neživé hmoty, která ležela na zemi. Byla jedna hodina po 
půlnoci, déšť bubnoval do oken, když jsem spatřil, jak můj výtvor poprvé otevřel oči. 
(2) Dva roky jsem tvrdě pracoval, abych oživil mrtvé tělo. Kvůli tomuto cíli jsem si 
odepřel klid, vše jsem tomu podřídil, avšak nyní mé srdce naplnil děs a odpor. Žlutá kůže 
tvora, kterého jsem s tak nesmírnými obtížemi stvořil, sotva skryla soustavu svalů a žil, 
jeho vlasy byly leskle černé a vodové oči měly skoro stejnou barvu jako jeho svraštělá 
pokožka a úzké rty.
(3) Nesnesl jsem už dál pohled na tu stvůru. Musel jsem z pracovny utéct. Dlouho 
jsem se převaloval v posteli, *****. I potom mě ale ve spánku pronásledovaly nejdivočejší 
představy. Kráčel jsem po Ingolstadtu a zahlédl Alžbětu. Jakmile jsem k ní však přiběhl 
a políbil ji, její rysy se proměnily a postavu jí zahalil rubáš, v jehož záhybech lezli červi. 
S pocitem nevýslovné hrůzy jsem procitl. Záhy jsem v měsíčním svitu, pronikajícím 
do mé ložnice, spatřil své dílo. Netvor se skláněl nade mnou. Něco zamumlal a tvář mu 
zkřivil úšklebek. Když ke mně natáhl ruku, vyskočil jsem z postele a vyběhl ven z domu.
(4) Rychle jsem kráčel ulicemi města, které byly teď v noci liduprázdné. Pospíchal 
jsem, jako bych se snažil vyhnout netvorovi, o kterém jsem byl přesvědčen, že ho 
potkám za každým rohem. Zpomalil jsem až před hostincem. Těsně vedle mě zastavil 
kočár a z něj vystoupil Jindřich Clerval. Jakmile si mě všiml, zvolal: „Milý Frankensteine, 
jak rád tě opět vidím!“ Stručně jsem svému příteli vylíčil nedávné události. Poté jsme se 
společně vydali k mému bytu, přestože jsem se děsil představy, že by tam ona stvůra 
ještě mohla být. Jaká byla moje úleva, když jsem doma zjistil, že můj výtvor kamsi utekl!
(*M. W. Shelleyová, Frankenstein, upraveno*)
TEXT 2
Charakteristika vnější: popis vzhledu literární postavy (člověka, zvířete aj.)
Charakteristika vnitřní: popis povahy literární postavy (člověka, zvířete aj.)
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Během jedné noci Frankenstein viděl netvora ve dvou různých místnostech. 
## 8.2 Frankensteinovi se v noci zdálo, že jakmile políbil Alžbětu, začali po něm 
lézt červi. 
## 8.3 Od doby, kdy si Frankenstein přichystal potřebné přístroje, do doby, kdy 
oživil netvora, uběhla pouhá hodina. 
## 8.4 Frankenstein se musel po ulicích města pohybovat opravdu rychle, protože 
netvor usilující o jeho život mu byl v patách. 
# 9 
Kterou z následujících možností je nutné doplnit na vynechané místo (*****) 
v TEXTU 1, aby dané souvětí bylo gramaticky správné a zároveň v kontextu 
textu smysluplné?
- [A] až mě nakonec přemohla únava
- [B] 
jestli mě nakonec přemohla únava
- [C] až jsem nakonec naštěstí přemohl únavu
- [D] jestli jsem nakonec naštěstí přemohl únavu
# 5 / 11
Veřejně nepřístupná informace podle § 60b odst. 3 a § 80b školského zákona
# 10 
Které z následujících tvrzení odpovídá druhé části TEXTU 1?
(Úlohu řešte na základě definic uvedených v TEXTU 2.)
- [A] Tato část textu obsahuje vnější a zároveň vnitřní charakteristiku Frankensteina.
- [B] 
Tato část textu obsahuje vnější, nikoli však vnitřní charakteristiku Frankensteina.
- [C] Tato část textu obsahuje vnější a zároveň vnitřní charakteristiku Frankensteinova 
výtvoru.
- [D] Tato část textu obsahuje vnější, nikoli však vnitřní charakteristiku Frankensteinova 
výtvoru.
# 11 
Které z následujících tvrzení o slově *hrůza* tučně vyznačeném v TEXTU 1 je 
pravdivé?
- [A] V textu je toto slovo citově zabarvené a je zde užito ve významu *velký strach.*
- [B] 
V textu je toto slovo citově zabarvené a je zde užito ve významu *strašná událost.*
- [C] V textu je toto slovo užito ve významu *velký strach*, citově zabarvené zde ale 
není.
- [D] V textu je toto slovo užito ve významu *strašná událost*, citově zabarvené zde ale 
není.
# 12 
Vypište ze čtvrté části TEXTU 1 tři podstatná jména, která jsou v textu užita ve 
3. pádě.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
# 13 
Rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 13.1 Nečekaně silná povodeň včera strhla starý most, který spojoval obě části naší 
vsi. 
## 13.2 Z dnešní polední nabídky si moji spolužáci k obědu vybrali vepřový bůček 
s mrkví. 
## 13.3 Starožitný dřevěný nábytek je nyní vinou červotočů bohužel téměř 
bezcenný. 
## 13.4 Stovky lidí navštívily výstavu vzácných rukopisů, na níž byl k vidění i zlomek 
Dalimilovy kroniky. 
# 14 
Vypište z každé z následujících vět (14.1 a 14.2) základní skladební dvojici.
(Základní skladební dvojice musí být zapsány pravopisně správně.)
## 14.1 Až včerejší porada moji přítelkyni přesvědčila o čistých úmyslech nové kolegyně.
## 14.2 Není ten jeho nápad nechat si vytetovat na zádech křídla tak trochu praštěný?
# 6 / 11
Veřejně nepřístupná informace podle § 60b odst. 3 a § 80b školského zákona
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Žebrák využil jeho nepřítomnosti a sedl si na lavici u stěny ateliéru. Tvářil se tak 
zkroušeně, že se Hughie neubránil lítosti a pátral v kapsách po drobných. Našel 
jednu libru.
- [B] Když Hughie vcházel do ateliéru svého přítele Trevora, malíř právě posledními 
tahy štětce dokončoval obraz. Jeho model stál na pódiu v koutě ateliéru.
- [C] „To bych řekl!“ odpověděl mu Trevor. „Všiml jsem si ho, když žebral na rohu 
ulice.“ Hughie se usadil na pohovku a tiše obdivoval přítelovu zručnost.
- [D] „Čtrnáct dní si sice nebudu moci vzít drožku,“ pomyslel si, „ale ten chudák to 
potřebuje víc než já.“ Když strčil minci žebrákovi do ruky, muž sebou trhl. Přes 
povadlé rty se mu ale mihl úsměv a nahlas poděkoval.
- [E] Byl to scvrklý děda s nadmíru zbědovaným výrazem. Na sobě měl děravý 
hnědý plášť, jednou rukou se opíral o sukovici a v druhé držel ošumělý 
klobouk. „Hm, zajímavý model!“ konstatoval Hughie.
- [F] Po nějaké chvíli vešel do místnosti sluha a oznámil Trevorovi, že si s ním přeje 
mluvit rámař. Malíř se tedy oběma mužům omluvil, že se musí vzdálit, a odešel.
(*O. Wilde, Neobyčejný model, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
VÝCHOZÍ TEXT K ÚLOZE 16
===

Na mistrovství světa ***** v Dánsku získaly české hokejistky bronzovou medaili. Snad vás 
tedy potěšíme  věnovaným tomuto nebývalému úspěchu.
# 16
## 16.1 Napište náležitý spisovný tvar slova *pořádaný*, který patří na první vynechané 
místo (*****) ve výchozím textu.
## 16.2 Napište náležitý spisovný tvar slova *článek*, který patří na druhé vynechané 
místo () ve výchozím textu.
(Po doplnění náležitého tvaru musí být příslušný větný celek gramaticky i pravopisně 
správný.)
# 7 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOZE 17
===

DOMIN: Sullo, ukažte se slečně Gloryové. 
HELENA (*vstane a podává jí ruku*): Těší mne. Odkud jste, slečno?
SULLA: Odtud, z továrny. Byla jsem tady udělána.
HELENA (*vyskočí*): Cože? 
DOMIN (*směje se*): Sulla není člověk, slečno, Sulla je Robot.
(*Vzhledem k povaze úlohy není zdroj výchozího textu uveden.*)
# 17 
Tvrzení č. 1: Literární druh, k němuž náleží daný úryvek, se nazývá drama.
 
Tvrzení č. 2: V podtržené pasáži je uvedena Dominova reakce na příchod Heleny.
 
Odpovídá alespoň některé z výše uvedených tvrzení výchozímu textu?
- [A] ano, a to obě tato tvrzení 
- [B] 
ano, ale pouze tvrzení č. 1
- [C] ano, ale pouze tvrzení č. 2
- [D] ne, žádné z těchto tvrzení
VÝCHOZÍ TEXT K ÚLOZE 18
===

Kateřina a její bývalé spolužačky se rozhodovaly, kam pojedou na obvyklou společnou 
dovolenou. Protože loni strávily týden u moře, domluvily se, že letos zvolý pobyt na 
horách. Poslední srpnový víkend tedy zamířily vlakem do Vysokých Tater. 
Tatry jsou sice ve srovnání s Alpami pomněrně malé, je to však pohoří pro turistiku 
jako stvořené. Dívky nachodily mnoho kilometrů: procházely horskými průsmyky 
a stoupaly na vrcholy hor. Na náročné horské túry ovšem ani skušené turistky 
nemohou chodit každý den, a tak dívky do svého nabitého programu zařadily i výlet 
k nejznámějšímu slovenskému jezeru. Na břehu Štrbského plesa si vypůjčily člun 
a během plavby obdivovaly krásy nedotčenné tatranské přírody. 
Na závěr si kromě toho všeho ještě dopřály dvoudenní odpočinek v blízkých lázních. 
Objednané masáže ulevily jejich znaveným svalům. Dovolená se vskutku vydařila!
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Podtržené výrazy jsou zapsány správně.
Ohebná slova zapište bezchybně ve stejném tvaru, ve kterém jsou užita v textu. 
Za chybu je považováno jak neuvedení hledaného slova, tak zapsání jakéhokoli slova, 
které neodpovídá zadání.
# 8 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 19–23
===

TEXT 1
Ještě před rokem 1894 byl Zlín malou, takřka neznámou obcí. Pak zde ale Tomáš Baťa 
založil obuvnickou firmu, z níž během několika let vybudoval prosperující podnik. Když byl 
roku 1923 zvolen starostou, začal Zlín postupně získávat podobu moderního města. ***** 
Proměny tehdejšího Zlína se ujali renomovaní architekti, například Jan Kotěra. 
Dominantu města představovala nová administrativní budova firmy Baťa, označovaná 
také jako Jednadvacítka. Tato 77,5 metru vysoká stavba měla 16 podlaží a v roce 1938, 
tedy v roce svého dokončení, byla třetí nejvyšší moderní budovou v Evropě. Mezi 
vymoženosti, jimiž se Jednadvacítka pyšnila, patřila třeba klimatizovaná kancelář, 
umístěná ve výtahu. Ředitel firmy tak mohl průběžně kontrolovat práci ve všech 
odděleních.
Dalším ze zlínských unikátů jsou dělnické kolonie. Tomáš Baťa se je rozhodl 
vybudovat, aby svým zaměstnancům poskytl levné, přitom ale komfortní bydlení, které 
by bylo blízko jeho továrny. Lidé tak nemuseli trávit spoustu času cestováním do práce. 
První sídliště s domky pro pracovníky Baťovy firmy vzniklo na polích na kraji Zlína v roce 
1918, nejvíce baťovských domků se ale postavilo ve dvacátých a třicátých letech.
Typickou stavbou ve zlínských dělnických koloniích je krychlový cihlový domek 
s rovnou střechou a spárovým zdivem. Dělníci mohli po práci odpočívat na čerstvém 
vzduchu, ke každému domku totiž náležela i malá zahrádka. Kromě klasických domků 
s jednou bytovou jednotkou nalezneme ve zlínské zástavbě také dvojdomky (těch 
bylo nejvíce) nebo tzv. čtvrtdomky, tedy bytové domy se čtyřmi byty. Na svou dobu 
byly baťovské domky nadstandardně vybavené, některé už například měly splachovací 
záchod.
Baťovy dělnické kolonie se staly inspirací i pro zahraniční projekty. Do poloviny 
20. století se podařilo podle zlínského vzoru realizovat výstavbu více než 30 satelitních 
měst. Jedním z nich je třeba chorvatské Borovo.
(*www.vikend.hn.cz; www.rozhlas.cz, upraveno*)
TEXT 2
Podstatné jméno typu A se ve všech pádech skloňuje podle vzoru *moře*.
Podstatné jméno typu B se ve většině pádů skloňuje podle vzoru *moře*, v jednom pádě 
množného čísla se však od tohoto vzoru liší. 
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 V roce 1938 se v Evropě nacházely celkem dvě moderní budovy vyšší než 
77,5 metru. 
## 19.2 V letech 1920–1939 bylo ve Zlíně vybudováno více baťovských domků než 
před rokem 1920. 
## 19.3 Tomáš Baťa usiloval o pozici starosty Zlína od roku 1894, tento post však 
získal až v roce 1923. 
## 19.4 Ve zlínských dělnických koloniích se stavěly tři typy domů: největší z nich 
byl určen pro maximálně čtyři osoby. 
# 9 / 11
Veřejně nepřístupná informace podle § 60b odst. 3 a § 80b školského zákona
# 20 
Která z následujících možností patří na vynechané místo (*****) v TEXTU 1? 
- [A] Bezvýznamná víska byla více vyhlášená než původní průmyslové centrum se 
zhruba 40 tisíci obyvatel.
- [B]  Původně bezvýznamná víska se brzy stala vyhlášeným průmyslovým centrem se 
zhruba 40 tisíci obyvatel.
- [C]  Původně vyhlášené průmyslové centrum se zhruba 40 tisíci obyvatel se brzy 
stalo bezvýznamnou vískou.
- [D]  Průmyslové centrum se zhruba 40 tisíci obyvatel bylo méně vyhlášené než 
původní bezvýznamná víska.
# 21 
Které z následujících tvrzení o podstatných jménech tučně vyznačených 
v TEXTU 1 je pravdivé?
(Úlohu řešte na základě definic uvedených v TEXTU 2. Posuzujte pouze spisovné tvary 
podstatných jmen.)
- [A] Jak *sídliště*, tak *pole* jsou podstatná jména typu A.
- [B] 
Jak *sídliště*, tak *pole* jsou podstatná jména typu B.
- [C] *Sídliště* je podstatné jméno typu A, *pole* je podstatné jméno typu B.
- [D] *Sídliště* je podstatné jméno typu B, *pole* je podstatné jméno typu A.
# 22 
Tvrzení: V TEXTU 1 jsou podtržena dvě slova: slovo *renomovaný*, jehož synonymem 
je slovo , a slovo *realizovat*, jehož synonymem je slovo .
 
Která dvě slova je nutné doplnit na vynechaná místa () ve výše uvedeném 
tvrzení, aby toto tvrzení bylo pravdivé? 
- [A] věhlasný – uplatnit
- [B] 
vysloužilý – uplatnit
- [C] věhlasný – uskutečnit
- [D] vysloužilý – uskutečnit
# 23 
Ve kterém z následujících úseků TEXTU 1 se vyskytuje sloveso dokonavé?
- [A] trávit spoustu času
- [B] 
vybudoval prosperující podnik
- [C] patřila třeba klimatizovaná kancelář
- [D] představovala nová administrativní budova
# 24 
Ke každé z následujících podúloh (24.1 a 24.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 24.1 Napište podstatné jméno, které je v 1. pádě čísla jednotného čtyřslabičné, je příbuzné 
se slovem ČERSTVÝ, skloňuje se podle vzoru STAVENÍ a obsahuje předponu. 
## 24.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem DÁT, skloňuje se podle vzoru ŽENA a neobsahuje předponu.
# 10 / 11
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXT K ÚLOHÁM 25–28
===

 (1) Když se řekne 3D tiskárna, mnohým z vás se asi vybaví zařízení na výrobu 
plastových součástek. Tento přístroj, který při tisku postupně přidává jednotlivé vrstvy 
MATERIÁLU na sebe, se dnes celkem běžně používá třeba v průmyslu nebo v oblasti 
medicíny. Málokdo ovšem ví, že 3D tiskárny dokážou vytisknout prakticky cokoliv. 
Izraelská společnost Redefine Meat pomocí 3D tiskáren vyrábí rostlinné náhražky 
steaků. Jejím cílem je co nejvíce napodobit MASO, a to jak po vizuální, tak po chuťové 
stránce. Tisk jednoho takového výrobku, z něhož lze nakrájet 5 steaků, trvá 15–20 minut. 
Vytištěný steak se sice vzhledově podobá hovězímu, na jazyku se ale s tím opravdovým 
rozhodně nedá splést.
(2) Svým projektem chce společnost Redefine Meat hlavně ulevit životnímu prostředí. 
Díky nové technologii by se například mohly využít přezrálé kusy ovoce či zeleniny, které 
by jinak skončily v kontejnerech. Přeměna neprodejného ovoce v hmotu k tisku by 
mohla omezit plýtvání potravinami. O jídla z 3D tiskáren projevila zájem také americká 
NASA – možná si tedy astronauti budou ve vesmíru pochutnávat na vytištěné večeři. Zdá 
se, že možností, jak využít 3D tiskárny, máme neomezeně.
(*www.apetitonline.cz; www.echo24.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Využití 3D tiskáren v oblasti medicíny je v současné době celkem běžné.  
## 25.2 Každý kus rostlinné alternativy masa se po maximálně 20 minutách od 
svého vytištění rozkrájí na 5 steaků. 
## 25.3 Americká NASA zadala firmě Redefine Meat zakázku na 3D tiskárny, aby si 
astronauti mohli ve vesmíru vytisknout pokrmy.  
## 25.4 Zaměstnanci společnosti Redefine Meat vybírají z kontejnerů přezrálé kusy 
ovoce a zeleniny, aby z nich firma vyrobila jedlé potraviny.  
# 26 
Ve které z následujících možností je uvedena dvojice slov, jež lze v kontextu 
výchozího textu považovat za antonyma?
(První slovo z každé dvojice pochází z výchozího textu a je v něm vyznačeno tučně.)
- [A] mnohým – nemnohým
- [B] 
rozhodně – nerozhodně
- [C] neprodejného – prodávajícího
- [D] neomezeně – bezmezně
# 27 
Ve výchozím textu jsou podtržena čtyři slova. Kolik z nich je zájmen?
- [A] pouze jedno
- [B] 
celkem dvě
- [C] celkem tři
- [D] čtyři
# 11 / 11
Veřejně nepřístupná informace podle § 60b odst. 3 a § 80b školského zákona
# 28
## 28.1 Napište větný člen, kterým je ve výchozím textu slovo *materiálu*.
## 28.2 Napište větný člen, kterým je ve výchozím textu slovo *maso*.
(Odpověď zapište slovem, nepoužívejte zkratky. Posuzovaná slova pocházejí z první 
části výchozího textu a jsou v něm zapsána velkými písmeny.)
VÝCHOZÍ TEXT K ÚLOZE 29
===

Rodiče vše přichystali včas, a tak všichni prožili příjemně a bez stresu celé vánoční svátky. 
# 29 
Které z následujících tvrzení je pravdivé?
- [A] Výchozí text je zapsán pravopisně správně.
- [B] 
Výchozí text obsahuje pravopisnou chybu: místo *včas* má být *v čas*.
- [C] Výchozí text obsahuje pravopisnou chybu: místo *příjemně* má být *příjemě*.
- [D] Výchozí text obsahuje pravopisnou chybu: místo *vánoční* má být *Vánoční.*
# 30 
Přiřaďte k jednotlivým slovům (30.1–30.4) odpovídající tvrzení (A–F).
(Žádnou možnost z nabídky A–F nelze přiřadit víckrát než jednou.) 
## 30.1 zlámat 
## 30.2 předražit 
## 30.3 nakupovat 
## 30.4 povyskočit 
- [A] 
Toto slovo má celkem dvě předpony: obě jsou slabičné.
- [B] 
Toto slovo má celkem dvě předpony: jedna z nich je neslabičná.
- [C] 
Toto slovo, jehož kořen je složený ze tří hlásek, má pouze jednu předponu a ta je 
slabičná.
- [D] 
Toto slovo, jehož kořen je složený ze tří hlásek, má pouze jednu předponu a ta je 
neslabičná.
- [E] 
Toto slovo, jehož kořen je složený ze čtyř hlásek, má pouze jednu předponu a ta je 
slabičná.
- [F] 
Toto slovo, jehož kořen je složený ze čtyř hlásek, má pouze jednu předponu a ta je 
neslabičná.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
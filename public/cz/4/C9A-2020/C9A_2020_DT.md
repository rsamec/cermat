# 2
VÝCHOZÍ TEXTY K ÚLOHÁM 1–5
===

TEXT 1
Jindřich Hořejší: Monolog bývalého pěšáka
(1)
Nikdy jsem neviděl cizí země.
Jen trocha vzpomínek ze školy
myšlenku na ně živila.
Továrna, denní robota,
to byla mého života
neměnná městská idyla.
(2)
Poprvé osud se laskavě sklonil ke mně,
když vypukla válka.
Konečně kynula dálka!
Snad milost to nebyla, jenom škleb.
Mně – jako můj každodenní chléb –
udělili ji páni.
Nastalo toužebné cestování
Srbskem, Ruskem a Itálií.
(3)
Co jsem chtěl poznat, poznal jsem.
Viděl jsem:
všude jsou stejné mozoly na tvrdé dlani,
všude je stejné milování,
stejné umírání.
Noc se dnem se všude stejně střídá.
Jsme lidé, jsme lidé.
Jsme na světě sami.
Jen my jsme s námi.
(4)
Dnes zase jsem doma. Už neopíjí
hlas dálek. Vše slilo se v tichý sen,
radostný jako bílý den.
Ale má radost je nějak kusá.
(Snad i ta stará bolest dobolí.)
Vzpomínám stále na toho Rusa,
jak jsem ho bod, jak
rty rudé měl, modrý zrak,
obličej bílý jak křída.
TEXT 2
Aliterace – v rámci jednoho verše se v těsném sousedství vyskytují slova začínající 
stejnou hláskou nebo skupinou hlásek.
(*CZVV*)
# 1 
Které z následujících tvrzení o TEXTU 1 je pravdivé?
Úlohu řešte na základě definice uvedené v TEXTU 2.
- [A] Aliterace se vyskytuje ve všech podtržených verších.
- [B] 
Aliterace se vyskytuje pouze ve verších podtržených v druhé a třetí části.
- [C] Aliterace se vyskytuje pouze ve verších podtržených ve třetí a čtvrté části.
- [D] Aliterace se vyskytuje pouze ve verších podtržených v druhé a čtvrté části.
# 2 
Které z následujících tvrzení odpovídá TEXTU 1?
- [A] 
V první části textu se píše o životě továrních dělníků, který podle bývalého pěšáka 
není stereotypní.
- [B] 
V druhé části textu se píše o rozhodující bitvě mezi třemi zeměmi, v níž bývalý 
pěšák bojoval.
- [C] Ve třetí části textu se píše o životě v cizině, který se podle bývalého pěšáka od 
života ve vlasti zásadně liší.
- [D] Ve čtvrté části textu se píše o konkrétním zážitku, který si bývalý pěšák stále 
vybavuje.
# 3
# 3 
Které z následujících tvrzení o výrazech tučně vyznačených v TEXTU 1 
je pravdivé?
- [A] Výraz *cizí* je v textu užit ve významu *nemající citový vztah, lhostejný*.
- [B] 
Výraz *živit* je v textu užit ve významu *hmotně někoho zabezpečit, starat se o něho.*
- [C] Výraz *slít se* je v textu užit ve významu *spojit se, splynout*.
- [D] Výraz *starý* je v textu užit ve významu *dlouhým užíváním znehodnocený, obnošený*.
# 4 
Rozhodněte o každém z následujících tvrzení, zda odpovídá TEXTU 1 (A), 
nebo ne (N).
 
A 
N
## 4.1 Jde o epický text psaný prózou. 
## 4.2 Celkem ve dvou částech textu se druhý verš rýmuje se třetím veršem. 
## 4.3 V první části textu se vyskytují celkem čtyři osmislabičné verše. 
## 4.4 Ve čtvrté části textu se vyskytují celkem čtyři přirovnání. 
# 5
## 5.1 Napište současné spisovné podstatné jméno, které je v 1. pádě čísla jednotného 
tříslabičné, je příbuzné se slovem HLAS a skloňuje se podle vzoru MUŽ.
## 5.2 Napište současné spisovné podstatné jméno, které je v 1. pádě čísla jednotného 
tříslabičné, je příbuzné se slovem MĚSTSKÝ a skloňuje se podle vzoru STAVENÍ.
(*Současné* slovo znamená slovo používané v dnešní době, nikoli zastaralé. Slova *hlas* 
a *městský* pocházejí z TEXTU 1, správná odpověď se v TEXTU 1 nevyskytuje.)
# 6 
Které z následujících souvětí je zapsáno pravopisně správně?
- [A] Šel si stěžovat výpravčímu, neboť vlak měl velké zpoždění.
- [B] 
Šel si stěžovat výpravčímu, neboť vlak měl velké spoždění.
- [C] Šel si ztěžovat výpravčímu, neboť vlak měl velké zpoždění.
- [D] Šel si ztěžovat výpravčímu, neboť vlak měl velké spoždění.
# 4
VÝCHOZÍ TEXTY K ÚLOHÁM 7–12
===

TEXT 1
(1) Na pravém břehu řeky Jamuny v indickém městě Ágra už po staletí stojí Tádž 
Mahal, výjimečný architektonický skvost z bělostného mramoru. Vznik této stavby, jejíž 
krása ohromila celý svět, je spojen s romantickým příběhem.
Mocný císař Šáhdžahán, jenž v letech 1628–1658 vládl Mughalské říši, se již jako 
patnáctiletý mladík zamiloval do půvabné Ardžomand. Politická situace však způsobila, 
že trvalo pět let, než se mohl se svou životní láskou konečně oženit. Ardžomand, jíž se 
po sňatku uzavřeném v roce 1612 začalo říkat Mumtáz Mahal (Perla paláce), svého muže 
doprovázela na výpravách a probírala s ním důležité státní záležitosti. Když zemřela, 
sklíčený císař vyhlásil státní smutek. Přísahal také, že pro Mumtáz Mahal postaví 
nejkrásnější hrobku na světě.
Stavební práce na Tádž Mahalu započaly v roce 1632. Na stavbě pracovalo asi 
# 20 000 dělníků, více než 1 000 slonů přepravovalo mramor ze vzdálených lomů. 
Drahokamy se dovážely z Ruska, Číny či Persie, zruční řemeslníci z těchto zemí se 
postarali o výzdobu hrobky. V roce 1643 dokončili stavitelé hlavní chrám, tedy první část 
prostorného komplexu, který se dále skládá z geometricky uspořádané zahrady, čtyř 
menších chrámů a brány, symbolizující vstup do ráje. Podle jednoho dochovaného zdroje 
byl celý komplex Tádž Mahal dokončen roku 1648. Většina odborníků je ale přesvědčena 
o tom, že stavební práce pokračovaly ještě několik dalších let, nejspíše do roku 1654.
(2) Šáhdžahán chtěl na protějším břehu Jamuny postavit vlastní hrobku z černého 
mramoru a můstkem přes řeku ji spojit s Tádž Mahalem. Most měl všem příchozím 
připomínat nesmrtelnou lásku císařského páru. Císařův syn však svého otce sesadil 
z trůnu a zaujal jeho místo. Šáhdžahán se stáhl do ústraní a z plánované stavby jeho 
hrobky sešlo. Když v roce 1666 zemřel, nalezl místo posledního odpočinku vedle své 
milované v Tádž Mahalu.
(*kolektiv autorů, Planeta tajuplných světů, upraveno*)
TEXT 2
Zpodstatnělá přídavná jména mají tvary přídavných jmen, ale ve větě plní funkce, 
které běžně zastávají podstatná jména, např. *zaslechli jsme nářek raněných lidí* (přídavné 
jméno) × *raněného jsme odvezli do nemocnice* (zpodstatnělé přídavné jméno).
(*CZVV*)
# 7 
Které z následujících tvrzení nelze na základě informací obsažených v TEXTU 1 
považovat za jednoznačný fakt?
- [A] První část komplexu Tádž Mahal byla dokončena v roce 1643.
- [B] 
Stavba celého komplexu Tádž Mahal byla dokončena v roce 1654.
- [C] Existuje zdroj, v němž je uvedeno, že stavba celého komplexu Tádž Mahal byla 
dokončena v roce 1648.
- [D] Existují odborníci, kteří jsou přesvědčeni, že stavba celého komplexu Tádž Mahal 
byla dokončena později než v roce 1648.
# 8 
Ve kterém z následujících úseků TEXTU 1 se vyskytuje sloveso nedokonavé?
- [A] svého otce sesadil z trůnu
- [B] 
jejíž krása ohromila celý svět
- [C] muže doprovázela na výpravách
- [D] řemeslníci z těchto zemí se postarali
# 5
# 9 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 9.1 Šáhdžahán, někdejší vládce Mughalské říše, byl pohřben v Tádž Mahalu. 
## 9.2 Šáhdžahán se oženil s Ardžomand dříve, než začal vládnout Mughalské říši. 
## 9.3 Šáhdžahán plánoval vystavět pro sebe hrobku na levém břehu řeky Jamuny. 
## 9.4 Na přepravu mramoru, potřebného při stavbě Tádž Mahalu, měla každá 
skupina 20 dělníků k dispozici vždy jednoho slona. 
# 10 
Vypište z druhé části TEXTU 1 dvě zpodstatnělá přídavná jména. 
Úlohu řešte na základě definice uvedené v TEXTU 2. Chybějící dílčí odpověď nebo 
zápis jakéhokoli slova, které nevyhovuje zadání úlohy, jsou považovány za chybu. 
Vlastní jména (např. *Šáhdžahán*) nejsou správným řešením.
# 11 
Kterou z následujících dvojic slov nelze v kontextu TEXTU 1 považovat za 
antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] vznik – zánik
- [B] 
konečně – nekonečně
- [C] důležité – bezvýznamné
- [D] vyhlásil – nevyhlásil
# 12 
Ve které z následujících možností jsou významové vztahy mezi slovy 
nejpodobnější vztahům v trojici slov *Rusko* – *země* – *Čína*?
(Slova *Rusko, země* a *Čína* pocházejí z TEXTU 1. Slovo *země* je v zadání úlohy 
užito v jednotném čísle. Slova ve správném řešení musí být uvedena v pořadí 
odpovídajícím trojici slov *Rusko* – *země* – *Čína.*)
- [A] střední – rod – moře
- [B] 
tvar – infinitiv – zpívat
- [C] holý – rozvitý – podmět
- [D] něco – zájmeno – žádný
# 13 
Ve které z následujících možností je správně zapsána interpunkce?
- [A] Aby dceři pomohla k lepším výsledkům, začala se s ní pravidelně učit.
- [B] 
Drahý zájezd k moři, který jsme si letos koupili nás bohužel velmi zklamal.
- [C] Získat na svou stranu dostatečný počet lidí nebude, ale vůbec snadný úkol.
- [D] Na základě doporučení mého bratra, dokonce povýšili na generálního ředitele.
# 6
# 14 
Na každé vynechané místo (*****) v českých ustálených slovních spojeních 
doplňte příslušné slovo.
## 14.1 Táta smontoval knihovnu. Příliš však spěchal a podle toho to taky dopadlo. Když 
máma dala na poličky knížky, knihovna se rozpadla. Inu, ***** kvapná málo *****.
## 14.2 Moje dvě mladší sestry se pořád hádají, každý týden je kvůli nějaké malichernosti 
oheň na *****.
# 15 
Přiřaďte k jednotlivým větám (15.1–15.3) odpovídající tvrzení (A–E).
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 15.1 Po náročné cestě babička dlouho odpočívala. 
## 15.2 Spolužák ze třídy mi ukázal knížku o dinosaurech. 
## 15.3 Kvůli nečekané průtrži mračen autobus nepřijel včas. 
- [A] 
Věta obsahuje pouze jeden přívlastek, a to shodný.
- [B] 
Věta obsahuje pouze jeden přívlastek, a to neshodný.
- [C] 
Věta obsahuje celkem dva přívlastky: oba jsou shodné. 
- [D] 
Věta obsahuje celkem dva přívlastky: oba jsou neshodné.
- [E] 
Věta obsahuje celkem dva přívlastky: jeden je shodný a druhý je neshodný.
VÝCHOZÍ TEXT K ÚLOZE 16
===

Bydlím s rodiči a svými dvěma bratry blízko Jičína. Už od dětství mou pozornost 
přitahovaly skály v nedaleké chráněnné krajinné oblasti. Neuměla jsem ani pořádně 
chodit, klopýtala jsem i při chůzi po rovině, ale jakmile jsem spatřila skálu, ihned jsem 
na ni zkoušela lézt. Ty první pokusy nebývaly nebezpečné. Mí rodiče, kteří se báli 
o mé zdraví, je totiž vždy překazili. Nikdy jsem nestačila vyšplhat tak vysoko, aby mně 
nedokázali lehce vrátit zpět na zem.
Loni jsem zjistila, že v Mladé Boleslavy je lezecký klub. Byla jsem nadšená. Mé úmysly 
však v rodičích vzbuzovaly obavy, proto o tom zprvu nechtěly ani slyšet. Musela jsem 
vyvinout značné úsilí, abych je přesvědčila. V klubu jsem získala cenné zkušenosti. Od té 
doby jsem strávila téměř každý víkend lezením na skály.
(*CZVV*)
# 16 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
# 7
# 17 
Seřaďte jednotlivé části textu (A–F) za sebou tak, aby byla dodržena textová 
návaznost. 
- [A] Kdykoli promluvíme nahlas nebo ztropíme hluk, netrpělivě se na nás ze svého 
úkrytu podívá. „Nemůžete se ztišit?“ praví její pohled. 
- [B] Přemnožily se u nás myši, proto jsme si půjčili kočku. Vysoce profesionální 
kočku! Zná práci, na kterou je najata.
- [C] Pětkrát se za ní vymrští i naše vypůjčená kočka. Následky jsou okamžité. Žádné 
zápasnické laškování, žádné pohrávání si s obětí. Ukousne prostě hlodavci 
hlavu a sežere ji. 
- [D] Následně se pustí do zbytku těla. Je to děsivé a naprosto věcné. Po pěti dnech 
se už u nás neobjeví jediná myš. Nikdy předtím ani potom jsem nepoznala tak 
výkonnou kočku.
- [E] Okamžitě poslechneme. Začneme mluvit šeptem a snažíme se omezit cinkot 
talířů a sklenic. Pětkrát během jídla se odněkud vynoří myš a přeběhne přes 
podlahu.
- [F] Vykonává ji opravdu specializovaným způsobem. Přichází k nám v době večeře. 
Zatímco večeříme, leží v záloze za bednou.
(*A. Christie Mallowan, Pověz mi, jak žijete, upraveno*)
## 17.1 
## 17.2 
## 17.3 
## 17.4 
## 17.5 
## 17.6 
# 18 
Vypište z každé z následujících vět (18.1–18.2) základní skladební dvojici.
(Základní skladební dvojice musí být zapsány pravopisně správně.)
## 18.1 Každé letadlo vstupující do vzdušného prostoru jiného státu je pracovníky letového 
provozu pečlivě sledováno.
## 18.2 Vzrostlé stromy stojící v zatáčkách těsně u frekventované silnice musí místní 
samospráva pokácet.
# 8
VÝCHOZÍ TEXT K ÚLOHÁM 19–24
===

(1) Řád tohoto světa je dost zvláštní. Zdá se, že každý člověk má to, co nechce, a to, 
co chce, mají ti druzí. Kdysi se mnou do třídy chodil jistý Stivvings. Byl to pozoruhodný 
chlapec. Učení pro něj bylo potěšením! Před spaním si četl knihy v řečtině a od studia 
francouzských nepravidelných sloves ho nikdo nemohl ODTRHNOUT. Měl všelijaká 
prapodivná – a pro mě zcela nepochopitelná – přání: toužil se stát pýchou rodičů, být 
chloubou školy a vyspět v moudrého muže.
(2) Stivvings se vždycky dvakrát týdně rozstonal. Není na světě chlapce, který by 
stonal jako on. Kdyby se deset mil od něho vyskytla nějaká nemoc, dostal by ji. V parném 
létě míval zánět průdušek, o Vánocích sennou rýmu, a když šel ven za listopadové mlhy, 
vrátil se domů se slunečním úžehem. Jednou mu chudákovi vytrhali v narkóze všechny 
zuby a dali mu umělé, protože trpíval bolestí zubů. Okamžitě ho však začaly TRÁPIT 
neustálé migrény. Rýmy se zbavil jen jednou v životě, když dostal spálu, a omrzliny 
měl pořád. Když se v roce 1871 po celé Anglii rozšířila cholera, naše město epidemie 
kupodivu minula. V celém okolí se vyskytl jen jediný případ, a tím byl mladý Stivvings.
Kdykoli onemocněl, musel ZŮSTAT v posteli. Ačkoli o něj rodiče starostlivě pečovali, 
Stivvings plakal, poněvadž mu nedovolili DĚLAT úlohy z latiny. My, Stivvingsovi 
spolužáci, bychom rádi obětovali cokoli za jediný den nemoci, abychom nemuseli jít do 
školy. Nikdy se nám však nepodařilo, aby nás během školního roku aspoň zaškrabalo 
v krku. Záměrně jsme se honili v průvanu, jedli jsme věci, po kterých bývá špatně, ale nic. 
Ať jsme se snažili jakkoli, nerozstonali jsme se – dokud tedy neskončila škola. Zato hned 
první den prázdnin jsme onemocněli. Takový je prostě život.
(*J. Klapka Jerome, Tři muži ve člunu, upraveno*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 V roce 1871 v Anglii onemocněl cholerou jediný člověk, a to Stivvings. 
## 19.2 Z důvodu nepolevujících migrén byly Stivvingsovi vytrhány všechny zuby. 
## 19.3 Stivvings měl spolužáky, kteří vědomě jednali tak, aby během školního roku 
onemocněli. 
## 19.4 Stivvings se dvakrát týdně nakazil nemocí, která se vyskytla ve vzdálenosti 
deset mil od jeho bydliště. 
# 20 
Vypište z první části výchozího textu tři příslovce. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 21 
Která z následujících možností odpovídá stavbě souvětí podtrženého ve 
výchozím textu?
*Stavbou souvětí* je v této úloze myšleno pořadí vět v souvětí (VH = věta hlavní; 
VV = věta vedlejší) a v případě VV určení druhu této věty.
- [A] VV příslovečná přípustková – VH – VV příslovečná účelová
- [B] 
VV příslovečná přípustková – VH – VV příslovečná příčinná
- [C] VV příslovečná podmínková – VH – VV příslovečná účelová
- [D] VV příslovečná podmínková – VH – VV příslovečná příčinná
# 9
# 22 
Tvrzení: Pokud první slovo z dvojice nahradíme ve výchozím textu druhým 
slovem z dvojice, význam textu bude zachován a text bude gramaticky správný.
 
Pro kterou z následujících dvojic slov toto tvrzení platí?
(První slovo z každé dvojice je ve výchozím textu zapsáno velkými písmeny.) 
- [A] odtrhnout – odstranit
- [B] 
trápit – sužovat
- [C] zůstat – zbýt
- [D] dělat – pracovat 
# 23 
Které z následujících tvrzení jednoznačně vyplývá z první části výchozího textu?
- [A] Jednou z věcí, které postava vyprávějící příběh nepovažuje za nepochopitelné, je 
Stivvingsova touha být chloubou školy.
- [B] 
Mezi věci, které postava vyprávějící příběh nepovažuje za pochopitelné, nepatří 
Stivvingsova touha být chloubou školy. 
- [C] Jednou z věcí, které postava vyprávějící příběh považuje za nepochopitelné, je 
Stivvingsova touha být chloubou školy. 
- [D] Mezi věci, které postava vyprávějící příběh považuje za nepochopitelné, nepatří 
Stivvingsova touha být chloubou školy.
# 24 
Které z následujících tvrzení o dvou podstatných jménech tučně vyznačených ve 
výchozím textu je pravdivé?
- [A] Tato podstatná jména jsou v textu užita v různém pádě i v různém čísle.
- [B] 
Tato podstatná jména jsou v textu užita ve stejném pádě a v různém čísle.
- [C] Tato podstatná jména jsou v textu užita v různém pádě a ve stejném čísle.
- [D] Tato podstatná jména jsou v textu užita ve stejném pádě i ve stejném čísle.
# 25 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 25.1 Z výrazu jeho obličeje jsem mylně usoudil, že si se mnou chce ihned 
soukromě promluvit. 
## 25.2 Včera jsme zhlédli výborné představení, které pro naši školu připravilo jedno 
z nejznámějších divadel. 
## 25.3 Desítky hostů obdivovali nádherné plesové šaty, které pocházely z dílny 
předního českého návrháře. 
## 25.4 Přestože do našeho vědeckého týmu nedávno přibyl nový člen, povinností 
nám překvapivě příliš neubylo. 
# 10
VÝCHOZÍ TEXT K ÚLOHÁM 26–29
===

(1) *****, že limit je jen slovo, jsme se 29. června 2019 přesvědčili na třetím ročníku 
extrémního závodu s názvem Geroy. Počet účastníků se oproti loňsku zvýšil o stovku, 
celkově tedy o dokončení závodu usilovalo skoro tisíc závodníků. Podél trati stálo mnoho 
skandujících fanoušků, podlehnout bouřlivé atmosféře bylo opravdu snadné.
Na trati o délce necelých 9 kilometrů bylo pro závodníky připraveno třicet překážek. 
Soutěžilo se ve dvou kategoriích: tříčlenné týmy se na trať vydaly v 11 hodin dopoledne, 
jednotlivci vyrazili o hodinu později. Závodníci museli třeba přebrodit řeku, házeli 
pneumatikou nebo posvačili smaženého červa. Před cílem na ně čekala novinka – 
plazení pod dráty nabitými elektřinou, které každých pět vteřin daly soutěžícím pěknou 
ránu. Právě tato překážka patřila mezi nejobtížnější. Organizátoři nás však ujistili, že tyto 
„elektrošoky“ nejsou pro zdravého člověka nebezpečné.
(2) Každý, kdo překonal sám sebe a doběhl do cíle, získal odměnu. V kategorii 
jednotlivců nenašel přemožitele Ondřej Pekárek, tento šampion zvládl celou trať za 
hodinu a 20 vteřin. Pokud i vy chcete zažít něco adrenalinového, zkuste za rok také 
závodit. Všichni se mohou stát hrdiny!
(*www.denik.cz, upraveno*)
# 26 
Které z následujících tvrzení jednoznačně vyplývá z výchozího textu?
- [A] Při zdolávání jedné z třiceti překážek závodníci dostávali elektrické rány trvající 
pět vteřin.
- [B] 
Od prvního ročníku extrémního závodu Geroy se počet závodníků každoročně 
zvyšuje o stovku.
- [C] Ondřej Pekárek, který v roce 2019 zvítězil v kategorii jednotlivců, dorazil do cíle 
přesně 20 vteřin po poledni.
- [D] V roce 2019 se téměř tisíc závodníků snažilo dokončit závod Geroy, jehož trať 
měřila méně než 9 kilometrů.
# 27 
Které z následujících tvrzení o úseku podtrženém ve výchozím textu 
je pravdivé?
- [A] Slovesa *chtít* a *zkusit* jsou zde užita v rozkazovacím způsobu.
- [B] 
Slovesa *chtít* a *zkusit* jsou zde užita v oznamovacím způsobu.
- [C] Sloveso *chtít* je zde užito v rozkazovacím způsobu, sloveso *zkusit* je zde užito 
v oznamovacím způsobu.
- [D] Sloveso *chtít* je zde užito v oznamovacím způsobu, sloveso *zkusit* je zde užito 
v rozkazovacím způsobu.
# 28 
Které z následujících slov není správně rozděleno na předponovou část, kořen 
a příponovou část?
(Příklad správného rozdělení slova na předponovou část, kořen a příponovou část: 
*za-dum-aný*.)
- [A] po-svač-ili
- [B] 
pře-kon-al
- [C] přeb-rod-it
- [D] pod-leh-nout
# 11
# 29 
Která z následujících možností patří na vynechané místo (*****) ve výchozím 
textu?
(Po doplnění výrazu musí být výchozí text gramaticky správný.)
- [A] To
- [B] 
S tím
- [C] Tomu
- [D] O tom
# 30 
Přiřaďte k jednotlivým slohovým útvarům (30.1–30.4) úryvek (A–F), který 
nejvýrazněji vykazuje znaky příslušného útvaru.
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 30.1 úvaha 
## 30.2 výklad 
## 30.3 pozvánka 
## 30.4 popis pracovního postupu 
- [A] 
Předmět natřeme světlou barvou. Připravíme si ubrouskový motiv. Vystřihneme 
obrázek z ubrousku a oddělíme dvě spodní vrstvy. Místo, kam chceme obrázek 
nalepit, natřeme slabou vrstvou lepidla. 
- [B] 
Součástí rodinného domu, jehož prodej zprostředkováváme, je velká zahrada, která je 
ohrazena dvoumetrovým plotem. Altánek mezi vzrostlými stromy vybízí k odpočinku, 
množství záhonů potěší vášnivé pěstitele.
- [C] 
Vážený pane řediteli, žádám Vás o uvolnění mé dcery Karolíny Ježkové z výuky dne 
26. března 2020. V tento den se zúčastní talentových zkoušek na střední uměleckou 
školu. Probíranou látku si dcera samozřejmě doplní.
- [D] 
Milí rodiče žáků devátých ročníků ZŠ, navštivte naši školu ve středu 15. ledna 2020. 
Od 18.00 pro Vás pořádáme den otevřených dveří. Seznámíte se s prostorami školy 
i s vyučujícími, kteří Vám rádi poskytnou potřebné informace.
- [E] 
Bylo by zajímavé, kdyby věci mohly mluvit. Co by nám asi vyprávěl plot kolem 
zahrady? Když si představuji, že věci kolem nás jsou živé, uvědomuji si, že bych měl 
zvažovat, jak se k nim chovám. Nechávám přece na nich svůj otisk a kdoví, jednou 
třeba promluví.
- [F] 
Jungmannův článek je asi o 180 let mladší než Komenského Labyrint. Když ale oba 
texty porovnáme, zjistíme, že po stránce jazykové mezi nimi nejsou podstatné rozdíly. 
V národním obrození se totiž záměrně navazovalo na tradici spisovné češtiny konce 
16. století a začátku 17. století, a to zejména v hláskové a tvarové stavbě. Přestože se 
jazyk neustále vyvíjel, jsou oba texty blízké i našemu současnému jazyku.
(*Vzhledem k povaze úlohy nejsou zdroje výchozích textů uvedeny.*)
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
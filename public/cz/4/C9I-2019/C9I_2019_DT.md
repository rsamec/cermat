# 1 
Která z následujících vět je zapsána pravopisně správně?
- [A] Na trhu lidových řemesel bylo možné zakoupit nejrůznější slaměnné figurky.
- [B] 
Jeho synovec už několik let pracoval ve vyhlášené místní firmě jako kamenník.
- [C] 
Navzdory pilné práci policistů byly okolnosti záhadné nehody čím dál nejjasnější.
- [D] Všechny knihy své oblíbené spisovatelky jsem si pořídila ve dvojjazyčném vydání.
VÝCHOZÍ TEXT K ÚLOHÁM 2–6
===

(1) Kristus Pán a svatý Petr jdouce
podle vody studené
přišli k louce zelené,
k malé louce.
Pastýř na ní ovce pás,
ležel, nevstal, měl vždy čas.
(2) Poutníci hned, zdali mohou
dozvědět se, kudy zde
do městečka cesta jde.
Ležel, nevstal, jenom nohou
lajdácky jim ukázal:
„Takhle pořád dál!“
(3) Nehnul se už, neřek slova,
netečně zas hleděl jen
Pánu Bohu do oken…
Takováto nevýchova
nezpůsobné osoby
Petra rozzlobí.
(4) Prosí Pána, ať tu kůži
lenošnou hned potrestá,
na pamětnou ať mu dá,
co ho z dřímot vzpruží.
Kristus Pán jen zvedl prst:
„Hoď naň tuhle písku hrst!“
(5) Stalo se a po chlapisku
zvířátka hned začnou lézt,
žerou hůř, než se dá snést,
hojná jako zrnka písku.
Dodnes ještě lenoši
drbají se, mají vši.
(*J. Zahradníček, Kde se vzaly vši*)
# 2 
Které z následujících tvrzení jednoznačně vyplývá z výchozího textu? 
- [A] Když Kristus Pán a svatý Petr přišli na louku, uviděli, jak pastýř tvrdě spí.
- [B] 
Zrnka písku, která se proměnila v kousavé vši, hodil po pastýři Kristus Pán.
- [C] Kvůli svému pohodlí pastýř trápil ovce žízní, proto se na něj svatý Petr rozzlobil.
- [D] Kristus Pán a svatý Petr chtěli získat informaci, která se týkala cesty do městečka.
# 3 
Ke každé z následujících podúloh napište jedno slovo, které odpovídá všem 
podmínkám uvedeným v zadání dané podúlohy:
## 3.1 Hledané slovo je spisovné podstatné jméno, které je v 1. pádě čísla jednotného 
dvouslabičné, je příbuzné se slovem PASTÝŘ a skloňuje se podle vzoru ŽENA.
## 3.2 Hledané slovo je spisovné podstatné jméno, které je v 1. pádě čísla jednotného 
dvouslabičné, je příbuzné se slovem SLOVO a skloňuje se podle vzoru HRAD.
## 3.3 Hledané slovo je spisovné přídavné jméno, které je v 1. pádě čísla jednotného 
dvouslabičné, je příbuzné se slovem LOUKA a skloňuje se podle vzoru JARNÍ.
(Slova *pastýř*, *slovo* a *louka* pocházejí z výchozího textu, správná odpověď se ve 
výchozím textu nevyskytuje.)
# 4 
Rozhodněte o každém z následujících tvrzení, zda odpovídá výchozímu 
textu (A), nebo ne (N):
 
A 
N
## 4.1 Text je ukázkou epiky. 
## 4.2 V každé sloce se vždy rýmuje první verš se čtvrtým. 
## 4.3 V každé sloce končí alespoň jeden verš jednoslabičným slovem. 
## 4.4 V poslední sloce se vyskytuje alespoň jedno přirovnání. 
# 5 
Ve kterém z následujících úseků výchozího textu se vyskytuje alespoň jedno 
citově zabarvené slovo?
- [A] netečně zas hleděl jen
- [B] 
zdali mohou dozvědět se
- [C] po chlapisku zvířátka hned začnou lézt
- [D] podle vody studené přišli k louce zelené
# 6 
Ve kterém z následujících pádů není v poslední sloce výchozího textu užito 
žádné podstatné jméno?
- [A] v druhém
- [B] 
ve třetím
- [C] ve čtvrtém
- [D] v šestém
VÝCHOZÍ TEXT K ÚLOZE 7
===

Minulou neděli si Lenka a Klára vyjely na kolečkových bruslích do údolí k řece. Byl 
slunný den, po nábřeží se procházely maminky s dětmi a lidé venčili psi. Dívky byly 
zdatnými bruslařkami. Mezi překážkami se proplétaly sebevědomě, občas ale riskovaly.
Najednou Kláře ujely nohy po vrstvě mokrého listí. Ze země vstávala jen ztěží. Z pádu 
však vyvázla poměrně dobře. Rozbili se jí sice brýle, ale kromě menších odřenin na rukou 
se jí nic horšího nestalo. Bohužel bez brýlí skoro neviděla. Dívky poprosily jednoho 
cyklistu, aby jim na krátký telefonní hovor půjčil mobil. Společnými silami pak dívky 
vylezly po úzké stezce nahoru k rodinným vilkám, kam se rodiče mohli dostat autem. 
Když záchranný tým dorazil, dívky se upřímně radovaly. Příště už budou rozumější.
(*CZVV*)
# 7 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
VÝCHOZÍ TEXT K ÚLOHÁM 8–13
===

(1) Stonehenge je nejslavnější komplex menhirů a kamenných kruhů. Nachází se 
v Anglii poblíž městečka Salisbury. Nejznámější částí Stonehenge je kruh vytvořený 
z několikatunových stojících kamenů. Tento kruh z gigantických kusů pískovce je ale 
z celé stavby nejmladší, byl postaven přibližně mezi lety 2100 a 1900 př. n. l. Nejstarší 
kamenný kruh v komplexu Stonehenge byl vybudován už okolo roku 3100 př. n. l.
(2) Kamenná stavba vzbuzuje dodnes mnoho otázek. K těm nejzásadnějším patří, jak 
lidé bez moderních technologií dokázali na místo dopravit tak obrovské kameny a jak je 
následně vztyčili. Existují různé teorie, žádná z nich však dosud nebyla potvrzena. Stále 
nejasný je také účel stavby. Někteří odborníci se domnívají, že Stonehenge vybudovali 
druidi, tedy nejvyšší vrstva keltských kněží, kvůli obětním obřadům. Nedávno bylo 
ovšem prokázáno, že stavba byla dokončena asi o 1000 let dříve, než Keltové toto 
místo osídlili. Jiní odborníci se přiklánějí k tomu, že stavba byla využívána jako jakási 
nemocnice. Archeologové totiž zjistili, že velké množství ostatků, které nalezli v hrobech 
nedaleko Stonehenge, vykazuje známky nějaké choroby. Mohlo jít tedy o místo, kam se 
lidé z nejbližšího okolí chodili uzdravovat. Záhadolog Erich von Däniken, jehož názory 
vědci většinou nepovažují za seriózní, zase tvrdí, že Stonehenge je dílem mimozemšťanů. 
(3) Jisté ale je, že dnešní Stonehenge je jiný než původní stavba. Největší změny na 
jeho vzhledu však neprovedli vandalové, kteří po staletí kladivem odsekávali kousky 
kamenů, nýbrž ti, kteří se ho snažili opravit. Jen ve 20. století byl komplex třikrát 
restaurován, a to nejen kvůli oběma světovým válkám. Během nich následkem značných 
otřesů začaly některé kameny padat, dělníci je tedy museli zasadit do litého betonu. 
V současné době už kameny v betonových botách nic neruší.
Pozn.: menhir – kamenný blok svisle zasazený do země
(*kol. autorů, Jak to bylo doopravdy; stonehenge.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N):
 
A 
N
## 8.1 Všechny kamenné kruhy ve Stonehenge jsou mladší než tři a půl tisíce let. 
## 8.2 Archeologové potvrdili, že v hrobech nedaleko Stonehenge byli pohřbíváni 
výhradně nemocní lidé. 
## 8.3 Během světových válek začaly některé kameny z komplexu Stonehenge 
padat, což vyvolalo značné otřesy půdy. 
## 8.4 Podle vědců je ze všech názorů Ericha von Dänikena neseriózní pouze jediný, 
a to že Stonehenge postavili mimozemšťané. 
# 9 
Které z následujících tvrzení o slovech tučně vyznačených ve výchozím textu 
není pravdivé?
- [A] Slovo *nejvyšší* má v textu význam *největší na výšku*. 
- [B] 
Slovo *nejznámější* má v textu význam *kterou lidé nejvíc znají*.
- [C] Slovo *nejbližší* má v textu význam *prostorově nejmíň vzdálené*.
- [D] Slovo *nejzásadnější* má v textu význam *nejpodstatnější* či *nejdůležitější*.
# 10 
Ve které z následujících možností je uvedena teorie týkající se Stonehenge, 
která byla podle výchozího textu vyvrácena?
- [A] že v oblasti Stonehenge žil národ Keltů 
- [B] 
že stavba Stonehenge je dílem keltských kněží 
- [C] že stavba Stonehenge je starší než národ Keltů 
- [D] že keltští kněží z oblasti Stonehenge se nazývali druidové
# 11 
Ve kterém z následujících úseků výchozího textu se vyskytuje slovo obsahující 
dvojhlásku?
- [A] existují různé teorie
- [B] 
stavba byla využívána
- [C] byl komplex třikrát restaurován
- [D] bez moderních technologií dokázali
# 12 
Ve kterém z následujících úseků výchozího textu se nevyskytuje přísudek 
jmenný se sponou?
- [A] stále nejasný je také účel stavby
- [B] 
je tedy museli zasadit do litého betonu
- [C] Stonehenge je nejslavnější komplex menhirů
- [D] dnešní Stonehenge je jiný než původní stavba
# 13
## 13.1 Úsek podtržený v následující větě z výchozího textu upravte tak, aby z věty 
vzniklo gramaticky správné souvětí obsahující dvě věty. Význam původní věty 
se nesmí změnit.
Nejznámější částí Stonehenge je kruh vytvořený z několikatunových stojících 
kamenů.
## 13.2 Napište, kolik je celkem souřadných souvětí v druhé části výchozího textu.
# 14 
Seřaďte jednotlivé části textu (A–E) za sebou tak, aby byla dodržena textová 
návaznost:
- [A] Záhy však zjistil, že za publikem, které tleská, zákeřně číhá jiné publikum – 
nepřátelské. Týden po slavnosti potkal v čekárně u zubaře spolužáka a dal se 
s ním do řeči. 
- [B] Prázdniny by trvaly deset měsíců, učitel by poslouchal děti a dělo by se ještě 
mnoho podivuhodných věcí. Vtom z ordinace vyšla sestra. Jedna paní jí 
plačtivě řekla: „Prosím vás, udělejte něco s tím dítětem. To je hrozné, jak se tu 
předvádí.“
- [C] Jaromil uměl číst a psát, ještě než začal chodit do školy, takže maminka 
usoudila, že by mohl nastoupit rovnou do druhé třídy. Začala okamžitě jednat.
- [D] Náhle zpozoroval, že jeden pán s úsměvem naslouchá, co si povídají. To 
Jaromila povzbudilo. Začal nahlas rozvíjet své představy, co by dělal jako 
ministr školství. 
- [E] Když na ministerstvu získala příslušné povolení, Jaromil se posadil do lavice 
mezi žáky o rok starší. Ve škole ho všichni obdivovali. Jednou na školní slavnosti 
přednesl tklivou básničku, za niž byl odměněn potleskem rodičovského 
publika.
(*M. Kundera, Život je jinde, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
# 15 
Rozhodněte o každém z následujících souvětí, zda je napsáno pravopisně 
správně (A), nebo ne (N):
 
A 
N
## 15.1 Když jsme odstranili zmíněné nedostatky, bude mít nový výrobek jistě 
nebývalý úspěch. 
## 15.2 Do nedalekých lázní jezdili lidé z celé země kvůli koupelím, které se 
připravovaly z voných bylin. 
## 15.3 Veselý výskot dětí, který se denně ozýval z nově vybudovaného hřiště, 
některé obyvatele města vyrušoval. 
## 15.4 Ve staré myslivně, kterou kdysi nechal postavit proslulý hrabě, se 
neuvěřitelně rozmnožili švábi a další škůdci. 
# 16 
Přiřaďte k jednotlivým definicím (16.1–16.3) souvětí (A–E), v němž je tučně 
vyznačený úsek příkladem definovaného pojmu:
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 16.1 OXYMÓRON je spojení slov, jejichž významy se navzájem vylučují, např. *čistá* 
*špína.* 
## 16.2 APOSTROFA je oslovení věcí, abstraktních (nehmatatelných) skutečností či 
nepřítomných osob, např. *skálo, lásky je tak málo*. 
## 16.3 SYNEKDOCHA je pojmenování založené na záměně celku a části, např. *nemít* 
*vlastní střechu nad hlavou* (tzn. nemít vlastní dům, příbytek). 
(*CZVV*)
- [A] 
Už jsem tě prosila tisíckrát, abys došel s košem.
- [B] 
Skromná pýcha se jmenovala píseň, která mě oslovila nejvíce.
- [C] 
Kluci, představte si, že na té sobotní školní akci nebyla ani noha.
- [D] 
Jazyku český, jsi krásný, ale máš opravdu těžká pravidla pravopisu.
- [E] 
Venku se zešeřilo, ptáci ztichli a ze šedé oblohy začaly padat provazy deště. 
# 17 
Na každé vynechané místo (*****) v českých ustálených slovních spojeních 
doplňte příslušné slovo:
## 17.1 V nové firmě nabídli Petrovi dvojnásobný plat a dva týdny dovolené navíc, proto 
nabídku přijal. Už je v této firmě rok. Zatím neměl ani jeden den volno a plat má 
stejný jako dřív. Když ***** lapají, pěkně mu zpívají.
## 17.2 Karel se rozhodl, že vyrazí na horský hřeben, přestože jsou hlášeny bouřky. Snažil 
jsem se mu to rozmluvit, ale nedal si říci. Komu není *****, tomu není *****.
VÝCHOZÍ TEXTY K ÚLOHÁM 18–23
===

TEXT 1
(1) Pištík hned po ránu nařídil překvapeným ovcím, aby ho následovaly. Odvedl JE na 
odlehlý konec farmy blízko smrkového lesa, kde byly celý den pod Pištíkovým dozorem. 
Večer se Pištík vrátil do domu sám. Předtím přikázal ovcím, aby nocovaly venku. Nakonec 
tam ovce zůstaly celý týden, přičemž po tu dobu je ostatní zvířata ani nezahlédla. Pištík 
s nimi trpělivě trávil téměř celé dny. Učil je nové písni a potřeboval na to naprostý klid.
(2) Jednoho večera, právě když se ovce vrátily, zaslechla zvířata, která přicházela 
z práce, vyděšené koňské ržání. To se ozývala Lupina – znovu a znovu. Zvířata se rozběhla 
a utíkala do dvora. Tam uviděla, proč kobyla tak vyvádí. Po dvoře kráčelo prase na 
zadních nohách.
Ano, byl to Pištík. Trochu kymácivě, ale v perfektní rovnováze přecházel přes dvůr. 
O chvíli později vyšla ze dveří domu dlouhá řada prasat na zadních nohách. NĚKTERÝM 
to šlo lépe, některým hůře, všechna ale nakonec BEZ větších obtíží dvůr přešla. Pak se 
ze dvora farmy ozvalo štěkání psů a ostré kokrhání černého kohouta. Ze dveří vyšel 
sám Napoleon a hrdě se rozhlížel. Toto nejvýše postavené prase drželo velký bič, který 
zdůrazňoval jeho moc. Smečka jeho psů poskakovala KOLEM.
Zavládlo zděšení a úplné ticho. Ohromená zvířata se semkla k sobě a pozorovala 
zástup pochodujících prasat. Jako by se svět obrátil vzhůru nohama. Pak ale první 
šok pominul. Zvířata – i přes strach ze psů a dlouhodobě vyvinutý návyk nikdy nic 
nekritizovat – chtěla poprvé začít protestovat. A právě tehdy začaly všechny ovce 
najednou bečet novou píseň: „Čtyři nohy dobré, dvě nohy lepší!“ 
(*G. Orwell, Farma zvířat, upraveno*)
TEXT 2
Souhláska je slabikotvorná pouze tehdy, když společně s jednou nebo více souhláskami 
tvoří slabiku, která neobsahuje žádnou samohlásku. Ve slově SLZA je slabikotvornou 
souhláskou L (první slabika neobsahuje samohlásku).
(*CZVV*)
# 18 
Rozhodněte o každém z následujících tvrzení, zda odpovídá TEXTU 1 (A), 
nebo ne (N):
 
A 
N
## 18.1 Kobyla hlasitě reagovala na to, že prase, které učilo ovce novou píseň, chodí 
po zadních končetinách. 
## 18.2 Kromě ovcí všechna ostatní zvířata hlasitě protestovala proti tomu, že 
prasata chodí po zadních končetinách. 
## 18.3 Když prasata poprvé přecházela po zadních končetinách přes dvůr, nejvýše 
postavené prase je popohánělo bičem. 
## 18.4 Ve výchozím textu se píše minimálně o pěti druzích zvířat, vlastním jménem 
jsou pojmenováni zástupci pouze dvou druhů. 
# 19 
Které z následujících tvrzení o slovech vyznačených v TEXTU 1 tučně 
není pravdivé?
- [A] Slovo *sem* má opačný význam, než má v textu slovo *tam*. 
- [B] 
Slovo *malý* má opačný význam, než má v textu slovo *velký*. 
- [C] Slovo *krátká* má opačný význam, než má v textu slovo *dlouhá*. 
- [D] Slovo *potom* má opačný význam, než má v textu slovo *předtím*. 
# 20 
Které z následujících tvrzení není pravdivé?
(Posuzované výrazy jsou v TEXTU 1 zapsány velkými písmeny.)
- [A] Výraz *je* může být použit někdy jako zájmeno, někdy jako sloveso.
- [B] 
Výraz *bez* může být použit někdy jako předložka, někdy jako podstatné jméno. 
- [C] Výraz *kolem* může být použit někdy jako příslovce, někdy jako podstatné jméno.
- [D] Výraz *některým* může být použit někdy jako zájmeno, někdy jako přídavné 
jméno.
# 21 
Ve kterém z následujících úseků TEXTU 1 jsou obě slovesa dokonavá?
- [A] zvířata se rozběhla a utíkala do dvora
- [B] 
právě když se ovce vrátily, zaslechla zvířata
- [C] zvířata se semkla k sobě a pozorovala zástup
- [D] nařídil překvapeným ovcím, aby ho následovaly 
# 22 
Které z následujících tvrzení o větách podtržených v TEXTU 1 je pravdivé?
- [A] Obě věty jsou vedlejší věty předmětné. 
- [B] 
Obě věty jsou vedlejší věty přívlastkové.
- [C] Alespoň jedna věta je vedlejší věta příslovečná účelová.
- [D] Alespoň jedna věta je vedlejší věta příslovečná příčinná.
# 23 
Vypište z první části TEXTU 1 tři slova (či tvary slov), která obsahují slabiku 
tvořenou slabikotvornou souhláskou a alespoň jednou další souhláskou.
Úlohu řešte na základě definice uvedené v TEXTU 2. Chybějící dílčí odpověď nebo 
zápis jakéhokoli slova, které nevyhovuje zadání úlohy, jsou považovány za chybu.
# 24 
Přiřaďte k jednotlivým větám (24.1–24.4) odpovídající tvrzení (A–F):
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 24.1 Z těch cizích tváří vyjadřujících pohrdání mi naskakovala husí kůže. 
## 24.2 Prsten z ryzího zlata okouzlil všechny návštěvníky této zvláštní výstavy. 
## 24.3 Kočičí mňoukání nás dovedlo ke zraněné kočičce, olizující si všechny tlapky. 
## 24.4 Po usvědčení z týrání zvířat dostali oba bezcitní muži jen šestiměsíční trest. 
- [A] 
Ve větě jsou celkem dvě přídavná jména, ani jedno z nich není měkké.
- [B] 
Ve větě jsou celkem dvě přídavná jména, pouze jedno z nich je měkké.
- [C] 
Ve větě jsou celkem dvě přídavná jména, obě jsou měkká.
- [D] 
Ve větě jsou celkem tři přídavná jména, pouze jedno z nich je měkké.
- [E] 
Ve větě jsou celkem tři přídavná jména, pouze dvě z nich jsou měkká.
- [F] 
Ve větě jsou celkem tři přídavná jména, všechna jsou měkká.
VÝCHOZÍ TEXT K ÚLOHÁM 25–29
===

(1) Malování světlem představil České republice jako první Alex Dowis, a to v soutěži 
*Česko Slovensko má talent*. Když vystoupil před obecenstvo a začal malovat světlem, 
překvapení diváci v sále sledovali jeho tvorbu v němém úžasu. Alex Dowis se věnuje 
také malování do písku. Sledujete televizní reklamy? Pak jste jistě viděli reklamní spot na 
mouku Babiččina volba. I ten je jeho dílem.
(2) Umění Alexe Dowise a jeho týmu mohou Češi obdivovat v jednom z pražských 
divadel. Během představení, které trvá zhruba čtyřicet minut, umělci malují na speciální 
plátno neuvěřitelné, do detailu propracované obrazy. Ty vzápětí mizí a jsou nahrazeny 
novými. Před zraky diváků ožívá Pražský hrad, Karlův most a jiné památky české 
metropole. 
(3) Při představení Light Art Show se pouští hudba známých skladatelů i reálné zvuky. 
Po představení je možné si vyzkoušet, jak zábavný a zároveň složitý Light Art je. Umělci 
vám poodhalí tajemství vytváření úchvatných světelných maleb.
(4) I vy se můžete ponořit do tmy a prožít nevšední příběh stověžatého města. Stačí 
zajít na představení Light Art Show. 
(*www.vasedeti.cz, upraveno*)
# 25 
Které z následujících tvrzení jednoznačně vyplývá z výchozího textu?
- [A] Po představení Light Art Show se přítomní diváci učí, jak světelný obraz uchovat 
na speciálním plátně.
- [B] 
Alex Dowis je jediným umělcem v České republice, který v pražských divadlech 
maluje světelné obrazy.
- [C] V soutěži *Česko Slovensko má talent* diváci v sále naživo zhlédli vystoupení, při 
němž se malovalo světlem.
- [D] Po úspěchu v soutěži *Česko Slovensko má talent* se Alex Dowis věnoval reklamě, 
při jejímž natáčení vymyslel název jednoho výrobku. 
# 26 
Ve kterých odstavcích se vyskytuje alespoň jedna věta, v níž se autor výchozího 
textu přímo obrací na čtenáře textu?
- [A] v každém ze čtyř odstavců
- [B] 
pouze v prvních třech odstavcích
- [C] pouze v prvním, třetím a čtvrtém odstavci
- [D] pouze v prvním, druhém a čtvrtém odstavci
# 27 
Vypište z výchozího textu všechna dvouslovná slovní spojení označující 
město Prahu.
# 28 
Které z následujících tvrzení o souvětí podtrženém ve výchozím textu je 
pravdivé?
- [A] Souvětí se skládá ze dvou vět, pouze jedna z nich je hlavní. 
- [B] 
Souvětí se skládá ze dvou vět, obě jsou hlavní.
- [C] Souvětí se skládá ze tří vět, pouze jedna z nich je hlavní.
- [D] Souvětí se skládá ze tří vět, dvě z nich jsou hlavní.
# 29 
Kterou z následujících dvojic slov nelze v kontextu výchozího textu považovat 
za synonyma?
(První slovo z dvojice vždy pochází z výchozího textu a je v něm vyznačeno tučně.)
- [A] dílo – výtvor
- [B] 
hudba – kapela
- [C] překvapení – udivení
- [D] nevšední – neobyčejný
# 30 
Která z následujících vět obsahuje pravopisnou chybu?
- [A] Dostihoví koně s vlajícími hřívami rychle cválali po závodní dráze. 
- [B] 
Pracovníci pečovatelské služby obětavě pomáhali nemocným osobám.
- [C] Zástupy nedočkavých lidí postávaly už od ranních hodin před pokladnami.
- [D] Nové výřivky na terase naší budovy pomohly velmi vytíženým zaměstnancům.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
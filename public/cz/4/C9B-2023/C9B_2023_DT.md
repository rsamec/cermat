
Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 1–4
===

TEXT 1
(1)
Když se hvězdy vyrojily,
měsíc byl jak šátek bílý,
ztichla celá ves.
Za oknem už světlo zhaslo,
jiné, bledší, padá na sklo
a jen někde v chlévě řinčel
řetěz o řetěz.
(2)
Snům se nikdo neubrání.
Chlapec snil, snil bez ustání,
měsíc svítil mu – 
ruce v klíně, v zamyšlení
bloudil, sedě na kameni,
zemí, kterou neuviděl
nikdy ve filmu.
(3)
Hvězdy svítí vyčítavě,
co všechno měl tenkrát v hlavě,
čím vším býti chtěl.
Už se loučil s rodným krajem,
chtěl lovit zvěř asagajem,
chtěl se státi námořníkem
rychlých karavel.
(4)
Pro perlu se spustil ke dnu,
chce mamince přinést jednu,
viděl led a sníh.
Choulil se do teplých koží,
v moři spatřil hlavu mroží,
svítily mu jiné hvězdy,
neznal žádnou z nich.
(5)
Přešly roky, den se chýlí,
měsíc je jak šátek bílý,
ztichla celá ves.
Za oknem už světlo zhaslo,
jiné, bledší, padá na sklo
a jen někde v chlévě řinčí
řetěz o řetěz.
Vysvětlivky: *asagaj* – africký oštěp; *karavela* – typ plachetnice
(*J. Seifert, Chlapec a hvězdy*)
TEXT 2
Epizeuxis – opakování téhož slova / slovního spojení bezprostředně za sebou v rámci 
jednoho verše.
Anafora *–* opakování téhož slova / slovního spojení na začátku bezprostředně po sobě 
jdoucích veršů. 
# 1 
Tvrzení č. 1: Před rodným domem snícího chlapce stojí chlév.
 
Tvrzení č. 2: Chlapec se v jednom ze svých snů přikryl mroží kůží.
 
Odpovídá alespoň některé z výše uvedených tvrzení TEXTU 1?
- [A] ne, žádné z těchto tvrzení
- [B] 
ano, každé z těchto tvrzení
- [C] ano, avšak pouze tvrzení č. 1
- [D] ano, avšak pouze tvrzení č. 2
# 2 
Které z následujících tvrzení je pravdivé?
(Tvar *sedě* je v TEXTU 1 vyznačen tučně.)
- [A] Tvar *sedě* v textu vyjadřuje, že chlapec usedl na kámen až chvíli poté, co 
v zamyšlení bloudil jakousi zemí.
- [B] 
Tvar *sedě* v textu vyjadřuje, že chlapec seděl na kameni právě v té chvíli, kdy 
v zamyšlení bloudil jakousi zemí.
- [C] Tvar *sedě* v textu vyjadřuje, že chlapec seděl na kameni až do chvíle, než začal 
v zamyšlení bloudit jakousi zemí.
- [D] Tvar *sedě* v textu vyjadřuje, že chlapec usedl na kámen právě v té chvíli, kdy 
přestal v zamyšlení bloudit jakousi zemí.
# 3 
Které z následujících tvrzení o TEXTU 1 je pravdivé?
(Úlohu řešte na základě definic uvedených v TEXTU 2.)
- [A] V druhé části textu se vyskytuje epizeuxis, nikoli však anafora.
- [B] 
V druhé části textu se vyskytuje epizeuxis a současně také anafora.
- [C] Ve třetí části textu se vyskytuje epizeuxis, nikoli však anafora.
- [D] Ve třetí části textu se vyskytuje epizeuxis a současně také anafora.
# 4 
Ve verši *ztichla celá ves* není sdělovaná skutečnost vyjádřena přímo, ale pomocí 
přenesení významu. Ve které z následujících vět dochází k přenesení významu 
nejpodobnějším způsobem jako v uvedeném verši?
- [A] Ujeli teprve třetinu cesty.
- [B] 
Seběhla se tam půlka naší ulice.
- [C] Davy lidí se shromáždily na náměstí.
- [D] Skupina žáků odjela do hlavního města.
# 5 
Která z následujících vět je zapsána pravopisně správně?
- [A] Autoři dokumentu spovídali viníky ekologické havárie.
- [B] 
Autoři dokumentu zpovídali viníky ekologické havárie.
- [C] Autoři dokumentu spovídali vinníky ekologické havárie.
- [D] Autoři dokumentu zpovídali vinníky ekologické havárie.
# 6 
Přiřaďte k jednotlivým souvětím (6.1–6.3) druh věty vedlejší (A–E), která se 
v daném souvětí vyskytuje.
(Žádnou možnost z nabídky A–E nelze přiřadit víckrát než jednou.)
## 6.1 Zeptej se raději na cestu, ať se stále nemotáme v kruhu. 
## 6.2 Než rodiče přijdou z práce, pokusím se připravit dobrou večeři. 
## 6.3 Poněvadž jsme vyrazili na nádraží s předstihem, stihli jsme dřívější vlak. 
- [A] příslovečná místní
- [B] příslovečná časová
- [C] příslovečná účelová
- [D] příslovečná příčinná
- [E] 
příslovečná způsobová

VÝCHOZÍ TEXT K ÚLOHÁM 7–11
===

(1) Na jihozápadě Slovinska se nachází Predjamský hrad, největší jeskynní hrad na 
světě. Pojmenován byl podle své polohy: slovinské slovo *jama* označuje jeskyni, jde tedy 
doslova o hrad před jeskyní. Unikátní památka, jejíž zadní část je vytesána do skalního 
masivu, totiž stojí hned u vstupu do rozsáhlého jeskynního komplexu. 
První písemná zmínka o Predjamském hradu pochází ze středověku, konkrétně 
z roku 1274. Po staletí hrad poskytoval bezpečné útočiště. Kvůli své poloze byl takřka 
nedobytný, navíc v jeskyních pod ním se nacházely tajné chodby, jimiž bylo možné 
dostat se do blízkého města a přinést odtud na hrad zásoby potravin. Díky tomu 
obyvatelé hradu při obléhání netrpěli hlady. Někteří dobyvatelé sice zkoušeli otrávit říčku 
Lokvu a tím hrad odříznout od životně důležité vody, na Predjamské ale nevyzráli. Ve 
vlhkých jeskyních totiž bylo vody dost.
(2) V 15. století našel na hradě azyl loupeživý rytíř Erasmus. Záhy začali sídlo obléhat 
vojáci, zločinec si byl ale natolik jistý nedobytností hradu, že se jim nepokrytě vysmíval: 
například jim po sluhovi posílal čerstvé jídlo. Hrad se tehdy podařilo dobýt po více než 
ročním obléhání, ale údajně jen kvůli lidské chamtivosti. Vojáci prý podplatili sluhu, aby 
jim prozradil, jak do hradu proniknout. Erasma každopádně stihl spravedlivý trest.
(3) Na přelomu 16. a 17. století bylo majestátní sídlo přestavěno. Původní stavba 
nenávratně zmizela za novými zdmi a Predjamský hrad získal svou současnou podobu. 
Během své existence vystřídal několik majitelů ze šlechtických rodů, po skončení druhé 
světové války přešel do vlastnictví státu.
Tuzemské i zahraniční turisty dnes láká prohlídka vstupní věže či zdejšího muzea, 
poodhalujícího kouzlo středověku. Vyhledávané jsou také exkurze do krápníkové 
jeskyně, která se rozkládá přímo pod hradem. Úsek jeskynního komplexu přístupný 
veřejnosti je dlouhý 700 metrů. 
(*www.idnes.cz; zoom.iprima.cz, upraveno*)
# 7 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Délka jeskynního komplexu, který se nachází pod Predjamským hradem, 
je 700 metrů. 
## 7.2 Slovinské slovo *jama*, které má význam jeskyně, vzniklo z pojmenování 
označujícího Predjamský hrad. 
## 7.3 Stavba Predjamského hradu, unikátní středověké památky na jihozápadě 
Slovinska, byla zahájena v roce 1274. 
## 7.4 Tajné chodby, nacházející se v jeskyních pod Predjamským hradem, 
umožňovaly přinést do hradu potraviny z nedalekého města. 
# 8 
Které z následujících tvrzení o druhé části výchozího textu je pravdivé?
- [A] Informace, proč se vojákům podařilo dobýt Predjamský hrad, je v této části textu 
čtenářům předkládána jako fakt.
- [B] 
Informace, že vojáci obléhali Predjamský hrad déle než rok, je v této části textu 
čtenářům předkládána jako domněnka.
- [C] Informace, že během obléhání posílal Erasmus vojákům čerstvé jídlo, je v této 
části textu čtenářům předkládána jako fakt.
- [D] Informace, kdy na Predjamském hradě pobýval loupeživý rytíř Erasmus, je v této 
části textu čtenářům předkládána jako domněnka.
# 9 
Ve které z následujících možností je uvedena dvojice slov, jež nelze v kontextu 
výchozího textu považovat za synonyma?
(První slovo z každé dvojice pochází z výchozího textu a je v něm vyznačeno tučně.)
- [A] hned – záhy
- [B] 
takřka – skoro
- [C] nepokrytě – otevřeně
- [D] nenávratně – nadobro
# 10 
Které z následujících tvrzení o dvou slovech podtržených ve výchozím textu je 
pravdivé?
- [A] Obě tato slova jsou v kontextu textu citově zabarvená.
- [B] 
Citově zabarvené je v kontextu textu pouze slovo *otrávit*.
- [C] Citově zabarvené je v kontextu textu pouze slovo *zločinec*.
- [D] Ani jedno z těchto slov není v kontextu textu citově zabarvené.
# 11 
Vypište ze třetí části výchozího textu tři podstatná jména, která jsou v textu 
užita ve 4. pádě.
Za chybu je považováno jak neuvedení hledaného podstatného jména, tak zapsání 
jakéhokoli slova, které neodpovídá zadání.
# 12 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 12.1 Stezka, která se vinula po úbočí prudké stráně, byla za špatného počasí 
obtížně schůdná. 
## 12.2 Radimovi starosti mě docela trápí, a proto mu vždy pozorně naslouchám, 
když se mi svěřuje. 
## 12.3 Mezi jeho nejznámější fi lmy patří snímek o nesmělé dívce, která touží po 
lásce, ale nenachází ji. 
## 12.4 Jestli nechce mít na svědomí rozpoutání další nepříjemné hádky, měl by 
rozhodně přestat s těmi jízlivími řečmi. 
# 13 
Ke každé z následujících podúloh (13.1 a 13.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 13.1 Napište přídavné jméno, které je v 1. pádě čísla jednotného dvouslabičné, je příbuzné 
se slovem JÍST, skloňuje se podle vzoru MLADÝ a neobsahuje předponu.
## 13.2 Napište podstatné jméno, které je v 1. pádě čísla jednotného tříslabičné, je příbuzné 
se slovem BRANKA, skloňuje se podle vzoru SOUDCE a obsahuje předponu.
# 14 
Seřaďte jednotlivé části textu (A–F) tak, aby byla dodržena textová návaznost.
- [A] Po chvíli se mi konečně povedlo nohu vysvobodit ze sevření jeho ruky. 
Střemhlav jsem se hnala k východu. Přestože jsem pomalu získávala náskok, 
nezpomalovala jsem.
- [B] To ticho mě trochu uklidnilo. Rozhodla jsem se tedy, že se začnu zvolna sunout 
podél skalní stěny. Náhle se ozvalo mohutné šplouchnutí.
- [C] Kyle zavrčel, nicméně pořád mi svíral kotník. Táhla jsem se vpřed skoro ve 
vodorovném předklonu, při každém kroku mi hrozil další pád.
- [D] Byla jsem lapená v černé díře a východ z jeskyně hlídal Kyle. Navzdory 
neuvěřitelnému strachu jsem se snažila soustředit. Co se děje? Plíží se snad Kyle 
ke mně? Napínala jsem sluch, ale vůbec nic jsem neslyšela.
- [E] *Jde ke mně přes jezírko*, uvědomila jsem si. *Musím utéct!* Váhala jsem o vteřinu 
déle, než jsem měla. Silné prsty mě popadly za kotník. Svalila jsem se na zem, 
ale on naštěstí taky. S námahou jsem se zvedla.
- [F] Vtom o skálu třeskl kámen. Hodil ho po mně Kyle, aby mě zastavil. Koleno mi 
explodovalo bolestí. Spadla jsem a vzápětí už mě drtila tíha Kylova těla. Surově 
mi zatlačil hlavu pod hladinu. Nestihla jsem zatajit dech a vdechla jsem vodu. 
Cítila jsem, že ztrácím vědomí.
(*S. Meyerová, Hostitel, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____
VÝCHOZÍ TEXT K ÚLOZE 15
===

V dubnu se uskutečnilo několik policejních akcí ***** na neukázněné řidiče. Policisté se 
nejčastěji setkávali s přestupky  nepozorností při řízení.
# 15
## 15.1 Napište náležitý spisovný tvar slova *zaměřený*, který patří na první vynechané 
místo (*****) ve výchozím textu.
## 15.2 Napište náležitý spisovný tvar slova *způsobený*, který patří na druhé vynechané 
místo () ve výchozím textu.
(Po doplnění náležitého tvaru musí být příslušný větný celek gramaticky správný.)

VÝCHOZÍ TEXT K ÚLOZE 16
===

„Když jsem nastoupila,“ řekla robopsycholožka Calvinová, „přidělili mi místo v budově, 
která stála tam, kde je dnes požární zbrojnice. Zbourali ji ještě dřív, než jste se narodil. 
V kanceláři jsem tehdy byla se třemi dalšími lidmi. Patřila mi polovička stolu. Všechny 
roboty jsme vyráběli v jediné budově. Tři roboty týdně. Kolik vám je?“ 
„Dvaatřicet,“ odvětil jsem.
„Vy jste tedy nezažil svět bez robotů. Víte, byly časy, kdy lidstvo stálo tváří v tvář 
vesmíru samo.“
(*Vzhledem k povaze úlohy není zdroj výchozího textu uveden.*)
# 16 
Která z následujících možností nejlépe vystihuje výchozí text?
- [A] Jde o odborný text, jehož součástí je popis požární zbrojnice.
- [B] 
Jde o umělecký text, jehož součástí je popis požární zbrojnice.
- [C] Jde o odborný text, v němž je zmíněna, nikoli však popsána požární zbrojnice.
- [D] Jde o umělecký text, v němž je zmíněna, nikoli však popsána požární zbrojnice.
# 17 
Vypište z každé z následujících vět (17.1 a 17.2) základní skladební dvojici.
(Základní skladební dvojice musí být zapsány pravopisně správně.)
## 17.1 Podle pokynů majitelky hotelu byly pro návštěvnice připraveny lahodné zákusky 
rozličných tvarů.
## 17.2 Pod nápory prudkého větru se lámaly větve dubů i celé kmeny okolních borovic.
VÝCHOZÍ TEXT K ÚLOZE 18
===

Únikové hry sice vznikly už před lety, přesto i v současnosti patří k favorytům 
volnočasových aktivit. Soukromé firmy nabízejí nesčetné množství variant, princip her je 
ovšem stále stejný. Pomocí důvtipu musíte během vymezené doby (zpravidla za hodinu) 
uniknout ze zamčené místnosti.
Jednou z oblíbených verzí je hra *Zmizení*, která vychází ze skutečného příběhu: 
z jednoho bytu za nevysvětlitelných okolností zmizely tři děti. Vy se proto stáváte 
detektivy a hledáte stopy, které by záhadu objasnily. V roli vyšetřovatelů luštíte důmyslné 
rébusy a hlavolami, musíte zdolat úsek ztřežený pohybovými čidly a přijít na způsob, 
jak přečíst vzkaz psaný neviditelným inkoustem. Za tajnými dveřmi pak objevíte bednu 
se sedmi visacími zámky, která skrývá rodinné tajemství. Podaří se vám zachránit oběti 
zločiného spiknutí? To je ve hvězdách. Zaručeně však prožijete chvíle plné napětí.
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Slova zapište bezchybně ve stejném tvaru, ve kterém jsou užita v textu. Za chybu 
je považováno jak neuvedení hledaného slova, tak zapsání jakéhokoli slova, které 
neodpovídá zadání.

VÝCHOZÍ TEXTY K ÚLOHÁM 19–23
===

TEXT 1
(1) Rita mi podává lístky. Jsou na nich obrázky věcí, za které se dají vyměnit: vejce, 
pecen chleba, červené kolečko představující plátek masa. Současné zákony totiž 
zakazují ženám číst. *****
(2) „Offred, pohlídej si, aby ti dali čerstvý vejce,“ připomíná mi Rita.
Slibuju jí, že si na to dám pozor.
Odcházím z domu a čekám na rohu ulice. Směrem ke mně kráčí červená postava 
v bílém čepci – moje dvojče, můj odraz v zrcadle. Jmenuje se Ofglen. To je vše, co o ní 
vím. Je mou partnerkou teprve dva týdny. Nevím, co se stalo s tou předchozí. Jednoho 
dne prostě nepřišla a tahle ji nahradila. 
„Požehnaný buď plod,“ pronáší obvyklý pozdrav.
„Kéž nás Pán vyslyší,“ odpovídám jako vždy. 
(3) Jdeme spolu do centra. Služebnice jako my musí chodit jen ve dvojicích. Prý je 
to v zájmu naší bezpečnosti, ale to je nesmysl: už tak jsme chráněné ažaž. Dojdeme 
k zátarasu. Stojí tu dva muži v uniformách Strážců víry. Nejsou to skuteční vojáci, jsou 
určeni k rutinním prohlídkám a podřadným úkolům. Zasalutují nám. Musí se k nám 
chovat uctivě vzhledem k povaze naší služby. Zkontrolují nám průkazy a pak jdeme dál. 
Na hlavní ulici je přece jen trochu živěji. Míjíme několik hospodyň v zelené, ženy 
chudých mužů oblečené v ošuntělých šatech s červeno-modro-zelenými pruhy a dvojice 
služebnic v červené. Modrou manželek velitelů na chodnících nespatříte. Jen v autech.
(4) V této části Gileádu jsou chodníky betonové. Vzpomínám na dřívější procházky 
městem. Vzpomínám na to, co jsem tehdy nosila: džíny, tenisky, triko. Vzpomínám na tu 
moc, kterou jsem měla nad vlastním životem. Tenkrát ještě ženy měly svobodu volby.
(*M. Atwoodová, Příběh služebnice, upraveno*)
TEXT 2
Věta typu A obsahuje podmět (ať už vyjádřený, či nevyjádřený) a přísudek, např. *Na* 
*horách padá sníh.* / *Je smutný.*
Věta typu B nemá podmět, např. *Na horách sněží.* / *Je mu smutno.*
# 19 
Která z následujících možností patří na vynechané místo (*****) v TEXTU 1?
- [A] Dávám si ji do kapsy, aby měla lístky po ruce.
- [B] 
Dávám si je do kapsy, aby měla lístky po ruce.
- [C] Dávám si lístky do kapsy, abych ji měla po ruce.
- [D] Dávám si lístky do kapsy, abych je měla po ruce.
# 20 
Které z následujících tvrzení o druhé části TEXTU 1 je pravdivé?
- [A] V této části textu žádná z postav nic nesděluje prostřednictvím nepřímé řeči.
- [B] 
V této části textu jedna z postav reaguje pouze prostřednictvím nepřímé řeči.
- [C] V této části textu celkem tři postavy promlouvají prostřednictvím přímé řeči, 
jedna z nich něco sděluje také nepřímou řečí.
- [D] V této části textu celkem tři postavy promlouvají prostřednictvím přímé řeči, na 
jednu z nich reaguje čtvrtá postava nepřímou řečí.
# 21 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 21.1 Na lístcích musely být místo příslušných slov obrázky potravin, protože 
Off red je negramotná. 
## 21.2 Všechny ženy vyjma manželek velitelů musí kvůli své bezpečnosti chodit 
v ulicích Gileádu pouze ve dvojicích. 
## 21.3 Off red a Ofglen prokázaly dvěma mužům přestrojeným za Strážce víry 
službu tím, že za ně udělaly podřadnou práci. 
## 21.4 Off red zjistila, že má v Gileádu příbuznou, a proto před dvěma týdny 
požádala o to, aby se Ofglen stala její partnerkou. 
# 22 
Ve které z následujících možností je uvedena dvojice slov, jež lze v kontextu 
TEXTU 1 považovat za antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] zákony – přestupky
- [B] 
předchozí – dodatečnou
- [C] chudých – zámožných
- [D] svobodu – totalitu
# 23 
Které z následujících tvrzení o dvou větách podtržených v TEXTU 1 je pravdivé?
(Úlohu řešte na základě definic uvedených v TEXTU 2.)
- [A] Obě věty jsou typu A.
- [B] 
Obě věty jsou typu B.
- [C] Věta ze třetí části textu je typu A, věta ze čtvrté části textu je typu B.
- [D] Věta ze třetí části textu je typu B, věta ze čtvrté části textu je typu A.
VÝCHOZÍ TEXT K ÚLOZE 24
===

Zjistil jsem, že Honza šikanuje sedmáky. Se spolužáky jsme se ihned začali radit, jak to 
budeme řešit. Jeden chtěl Honzovi promluvit do duše, druhý to chtěl oznámit naší třídní. 
Jen Petr podezřele mlčel a dělal, že tam není. Brzy jsem zjistil, proč se choval tak divně. 
***** – sám už dlouho šikanuje kluky ze sídliště.
# 24 
Která z následujících možností obsahuje ustálené slovní spojení vystihující 
situaci ve výchozím textu, a patří tedy na vynechané místo (*****) v textu?
- [A] Má totiž jazyk na vestě
- [B] 
Má totiž med na jazyku
- [C] Má totiž máslo na hlavě
- [D] Má totiž hlavu v oblacích

VÝCHOZÍ TEXT K ÚLOHÁM 25–28
===

(1) Když se mluví o přístrojích, které změnily svět, málokdo z vás si vzpomene na 
ledničku. Přitom jde zcela nepochybně o převratný vynález.
(2) Toho, že v chladu zůstávají potraviny déle čerstvé, si lidé všimli už dávno. K jejich 
chlazení zprvu používali led, to ale bylo při vyšších venkovních teplotách problematické. 
První efektivnější chladicí systém navrhl v roce 1805 Oliver Evans, ledničku však tento 
vynálezce nesestrojil. V polovině 19. století zkonstruoval James Harrison přístroj na výrobu 
ledu, jenž se záhy uplatnil v pivovarnictví či v továrnách vyrábějících masné výrobky.
(3) První domácí ledničky poháněné motorem vznikly až roku 1911 a oproti těm 
dnešním byly dost neskladné: motor byl umístěn ve sklepě, zatímco chladicí skříň 
v kuchyni. Taková lednička navíc stála tisíc dolarů, což byl dvojnásobek průměrné ceny, 
za kterou se tehdy prodávalo auto. Poměr mezi cenou a užitnou hodnotou tedy zprvu 
nebyl optimální.
(4) V následujících letech se zařízení zdokonalovala, např. původní jedovatá chladiva 
byla nahrazena látkami pro člověka méně nebezpečnými. Na konci 30. let už mělo 
ledničku přibližně 60 % amerických domácností. Dnes je lednička v každé domácnosti, 
a proto už nemusíte nakupovat jídlo každý den.
(*www.idnes.cz; www.stoplusjednicka.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 V určité době bylo možné za pořizovací cenu ledničky koupit dvě auta. 
## 25.2 V letech 1931–1939 si ledničku pořídilo zhruba 60 % amerických 
domácností. 
## 25.3 Přístroj na výrobu ledu, který sestrojil James Harrison, našel uplatnění 
v potravinářském průmyslu. 
## 25.4 První efektivnější chladicí systém vymyslel Oliver Evans, a to v jiném století, 
než James Harrison sestavil přístroj na výrobu ledu. 
# 26 
Vyskytuje se v některé části výchozího textu alespoň jeden větný celek, v němž 
se autor textu přímo obrací na čtenáře?
- [A] ne, v žádné části
- [B] 
ano, a to pouze v první části
- [C] ano, a to pouze v poslední části
- [D] ano, a to v první a poslední části
# 27 
V souvětí podtrženém ve výchozím textu jsou užita slovesa *zdokonalovat* 
a *nahradit*. Které z následujících tvrzení o těchto slovesech je pravdivé?
- [A] Obě tato slovesa jsou užita v množném čísle.
- [B] 
Obě tato slovesa jsou užita v jednotném čísle.
- [C] Sloveso *zdokonalovat* je užito v množném čísle, u slovesa *nahradit* nelze 
jednoznačně určit, ve kterém čísle je užito.
- [D] Sloveso *nahradit* je užito v množném čísle, u slovesa *zdokonalovat* nelze 
jednoznačně určit, ve kterém čísle je užito.
# 28 
Vypište ze třetí části výchozího textu dvě víceslabičné předložky.
Za chybu je považováno jak neuvedení hledané předložky, tak zapsání jakéhokoli 
slova, které neodpovídá zadání.
VÝCHOZÍ TEXT K ÚLOZE 29
===

Kromě mnoha jiných případů se kyselina sírová používá při zpracování oleje. 
# 29 
Které z následujících tvrzení je pravdivé?
- [A] Výchozí text je zapsán pravopisně správně.
- [B] 
Výchozí text obsahuje pravopisnou chybu: místo *kromě* má být *kromně*.
- [C] Výchozí text obsahuje pravopisnou chybu: místo *sírová* má být *sýrová*.
- [D] Výchozí text obsahuje pravopisnou chybu: místo *zpracování* má být *spracování*.
# 30 
Přiřaďte k jednotlivým tvrzením (30.1–30.4) odpovídající souvětí (A–F).
(Žádnou možnost z nabídky A–F nelze přiřadit víckrát než jednou.)
## 30.1 V každé větě souvětí je pouze jedno slovo užité v nespisovném tvaru. 
## 30.2 V každé větě souvětí jsou celkem dvě slova užitá v nespisovném tvaru. 
## 30.3 V první větě souvětí je pouze jedno slovo užité v nespisovném tvaru, v druhé 
větě souvětí jsou celkem dvě slova užitá v nespisovném tvaru. 
## 30.4 V první větě souvětí jsou celkem dvě slova užitá v nespisovném tvaru, 
v druhé větě souvětí je pouze jedno slovo užité v nespisovném tvaru. 
- [A] 
Tomášovy užitečný zkušenosti z fotbalu jsem ocenil loni, když pomohly mýmu týmu 
vyhrát.
- [B] 
Ty seš snad úplně praštěnej, běhat po třídě s rozevřeným kružítkem je přece dost 
nebezpečný.
- [C] 
Asi bysme vám měli ještě jednou důrazně připomenout, že v celým areálu se nesměj 
používat mobily.
- [D] 
Dopravní zácpy v centru se vůbec neobávej, protože s pomocí navigace se vyhneš 
všem problematickým místům.
- [E] 
Nikdo z nás o tý jeho výbušný povaze neměl ani tušení, dokud před náma nezačal 
nevybíravě nadávat svejm dětem.
- [F] 
Milan se s oběma spolubydlícími bez problémů domluvil na tom, kolik peněz je 
zapotřebí dávat do společného fondu.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11

VÝCHOZÍ TEXT K ÚLOZE 1
===

Před odjezdem mi kamarádi připoměli, abych s sebou sbalila nějaké deskové hry.
# 1 
Která z následujících úprav odstraní pravopisnou chybu z výchozího textu?
- [A] když místo *mi* napíšeme *my*
- [B] když místo *připoměli* napíšeme *připomněli*
- [C] když místo *s sebou* napíšeme *sebou*
- [D] když místo *sbalila* napíšeme *zbalila*
Výchozí text K ÚLOHÁM 2–4 
(1) Pod houby stinným deštníkem
 
kdys při lijáku velikém,
 
kdy vítr hučel a bil hrom,
 
se skryla kobylka a gnóm.
 
Řev živlu dokud hlaholil,
 
z nich každý hezky krotký byl.
 
Však sotva déšť jen začal tichý,
 
hned kobylka se osmělila,
 
tropila sobě z gnóma smíchy:
 
háv jeho pestrý, brada bílá
 
a jak drahokam lampička,
 
jež na opasku se mu bleskla,
 
i rolnička na čapce lesklá
 
jí k smíchu byly. Maličká
 
ta panna kobylka a suchá
 
se posmívala, že zří ducha,
 
zjev plachý jen a fantastický,
 
básníka hříčku mlhavou,
 
že pouze ona cítí lidsky –
 
je skutečnost jí potravou.
(2) Tak smála se do šumu stromů
 
a šedivý gnóm mlčel k tomu.
 
Vtom blízko slyšet praskot klestu,
 
krok pádný hledal sobě cestu
 
a bota s hřeby převeliká,
 
snad pytláka neb podloudníka,
 
již rozdrtila houbu vráz
 
i kobylku, než její hlas
 
se vychloubaje doznít moh.
 
A gnóm? Ten na kvetoucí hloh
 
se vyhoup lehký jako stín
 
a jeho smích zněl v lesa klín.
Vysvětlivky: *gnóm* – podzemní skřítek; *podloudník* – člověk se zlými úmysly; *vráz* – naráz, náhle
(*J. Vrchlický, Kobylka a gnóm, upraveno*)
# 2 
Které z následujících tvrzení odpovídá výchozímu textu?
- [A] Jakmile kobylka pod houbou oschla, začala o sobě před gnómem tvrdit, že má 
fantastický zjev.
- [B] Gnóm se rozesmál až poté, co kobylku ukrytou pod houbou úmyslně zašlápl 
kolemjdoucí pytlák.
- [C] Během bouřky byl gnóm na rozdíl od kobylky skoupý na slovo, jakmile však 
přestalo pršet, jejich role se obrátily.
- [D] Kobylka se gnómovi posmívala, přičemž terčem jejího posměchu byl mimo jiné 
gnómův oděv včetně jeho čapky s rolničkou.
# 2
# 3 
Které z následujících tvrzení o dvou verších podtržených ve výchozím textu 
je pravdivé?
- [A] V každém z těchto veršů se vyskytuje přirovnání.
- [B] V žádném z těchto veršů se nevyskytuje přirovnání.
- [C] Přirovnání se vyskytuje ve verši z první části textu, nikoli však ve verši z druhé 
části textu.
- [D] Přirovnání se vyskytuje ve verši z druhé části textu, nikoli však ve verši z první 
části textu.
# 4 
Které z následujících tvrzení je pravdivé?
(Výraz *jí* je ve výchozím textu vyznačen tučně. Věty s posuzovaným výrazem jsou gramaticky správné.)
- [A] Výraz *jí* je jak ve výchozím textu, tak ve větě *Jogurt jí k snídani nestačí* tvarem 
slovesa.
- [B] Výraz *jí* je jak ve výchozím textu, tak ve větě *Jogurt jí k snídani nestačí* tvarem 
zájmena.
- [C] Výraz *jí* je ve výchozím textu tvarem slovesa, ale ve větě *Jogurt jí k snídani nestačí* 
je tvarem zájmena.
- [D] Výraz *jí* je ve výchozím textu tvarem zájmena, ale ve větě *Jogurt jí k snídani* 
*nestačí* je tvarem slovesa.
# 5 
Přiřaďte k jednotlivým větám (5.1–5.4) odpovídající tvrzení (A–F).
(Žádná možnost z nabídky A–F nesmí být přiřazena víckrát než jednou.)
## 5.1 Nedávno jsme v zoo viděli jak nově narozené vlčí mládě, tak několikaměsíční 
medvíďata.
## 5.2 Nejen většině dospělých, ale i jejich dětem se nejvíc líbila nenáročná túra 
k vodopádům.
## 5.3 Ještě koncem minulého století byl tento stát největším producentem čaje 
a kávy na světě.
## 5.4 Vodácké kempy i místní restaurace jsou letos kvůli dlouhodobému suchu 
nezvykle prázdné.
- [A] Tato věta obsahuje podmět nevyjádřený a přísudek slovesný.
- [B] Tato věta obsahuje podmět nevyjádřený a přísudek jmenný se sponou. 
- [C] Tato věta obsahuje podmět vyjádřený, a to několikanásobný, a přísudek slovesný.
- [D] Tato věta obsahuje podmět vyjádřený, a to několikanásobný, a přísudek jmenný se 
sponou.
- [E] Tato věta obsahuje podmět vyjádřený, nikoli však několikanásobný, a přísudek 
slovesný.
- [F] Tato věta obsahuje podmět vyjádřený, nikoli však několikanásobný, a přísudek 
jmenný se sponou.
# 3
Výchozí texty K ÚLOHÁM 6–10
TEXT 1
(1) Před zavedením peněz byl jedinou možností, jak od někoho něco získat, směnný 
obchod. To je druh obchodování, při němž se věci či služby vyměňují za jiné věci nebo 
služby. Nebývá ale jednoduché najít někoho, kdo vaše zboží přijme bez výhrad a dá vám 
za ně to své. Proto se časem přešlo k obchodování prostřednictvím vzácných předmětů
(o tom se ostatně zmiňují i texty vzniklé v období před Kristem).
(2) K tradičním platidlům patřilo například stříbro. V Mezopotámii se tímto kovem 
platilo už v 5. tisíciletí př. n. l. Tenkrát ovšem platidla ještě neměla podobu mincí, ale šlo 
o tenké plíšky různých tvarů.1 V Sumerské říši se kolem roku 4000 př. n. l. zase k placení 
používaly předměty z vypálené hlíny, jejichž hodnotu určoval tvar. Kulatý kus měl cenu 
jedné ovce, kus o tvaru půlměsíce lidé směnili za určité množství zlata. K nejstarším 
platidlům patří i mušle kauri. Je doloženo, že těmito drobnými ulitami mořských plžů se 
v Číně platilo již během vlády dynastie Šang (u moci byla 1570–1045 př. n. l.).
(3) Patrně nejtěžším platidlem v historii jsou kamenné peníze zvané *rai*. Platilo se jimi 
na tichomořském ostrově Yap. Největší z nich měly průměr čtyři metry a vážily okolo pěti 
tun. Podle některých odborníků se peníze *rai* používaly nejméně pět set let, vyrábět se 
přestaly až ve 30. letech 20. století. V té době se na Yapu vyskytovalo přes 13 000 *rai*.
První písemná zmínka TÝKAJÍCÍ SE ČESKÝCH PLATIDEL pochází z 10. století. Jeden 
cestovatel tehdy ve své zprávě uvedl, že na tržišti v Praze se platí nejen denáry (mincemi 
vyrobenými ze stříbra), ale i plátnem roztrhaným na malé kousky. Patrně právě proto 
některé zdroje uvádějí, že sloveso *platit* pochází ze slova *plátno*. Podle publikace 
ZABÝVAJÍCÍ SE PŮVODEM SLOV to ale jisté není.
# 1 První mince vznikly až koncem 7. století př. n. l. 
(*www.memento-historia.cz; www.mbank.cz, upraveno*)
TEXT 2
Přívlastek těsný omezuje významový rozsah podstatného jména a nelze ho z věty 
vypustit. Neodděluje se čárkami. Vypustíme-li přívlastek těsný z věty, její význam se 
zásadně změní (např. Žáci *projevující aktivitu* *jsou často chváleni*. ≠ *Žáci jsou často chváleni*.). 
Přívlastek volný podává jen nějaké bližší vysvětlení, a proto ho lze z věty vypustit 
(např. jak věta *Tato cesta, vinoucí se údolím, vede do Zlína*, tak věta *Tato cesta vede do Zlína* 
označuje tutéž cestu). Stojí-li přívlastek volný za podstatným jménem, odděluje se čárkami. 
(*V. Styblík a kol., Český jazyk pro 8. ročník základní školy, upraveno*)
# 6 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 6.1 Alespoň po určitou část období 1570–1045 př. n. l. byly v Číně platidlem 
mušle kauri. 
## 6.2 Tenkými plíšky rozličných tvarů se platilo již před rokem 4000 př. n. l., tedy 
dříve než mincemi. 
## 6.3 Průměrná velikost peněz zvaných *rai*, které se používaly k placení na ostrově 
Yap, byla čtyři metry. 
## 6.4 Všechny peníze zvané *rai*, které se ve 30. letech 20. století nacházely na 
ostrově Yap, byly podle některých odborníků staré minimálně 500 let. 
# 7 
Vypište z druhé části TEXTU 1 tři dvouslabičná podstatná jména, která jsou 
v textu užita ve 4. pádě.
(Slova *kauri* a *Šang* neposuzujte, nejsou správným řešením. Za chybu je považováno jak neuvedení 
hledaného slova, tak zapsání jakéhokoli slova, které neodpovídá zadání.)
# 4
# 8 
Které z následujících tvrzení o dvou úsecích zapsaných v TEXTU 1 velkými 
písmeny je pravdivé?
(Úlohu řešte na základě definic uvedených v TEXTU 2.)
- [A] Každý z těchto úseků by měl být oddělen čárkami, neboť v obou případech jde 
o přívlastek volný.
- [B] Žádný z těchto úseků by neměl být oddělen čárkami, neboť v obou případech 
jde o přívlastek těsný.
- [C] První úsek je přívlastek volný, a proto by měl být oddělen čárkami. Druhý úsek 
je přívlastek těsný (*Podle publikace zabývající se původem slov to ale jisté není*. ≠ 
*Podle publikace to ale jisté není*.), a proto by neměl být oddělen čárkami.
- [D] První úsek je přívlastek těsný (*První písemná zmínka týkající se českých platidel* 
*pochází z 10. století*. ≠ *První písemná zmínka pochází z 10. století*.), a proto by 
neměl být oddělen čárkami. Druhý úsek je přívlastek volný, a proto by měl být 
oddělen čárkami.
# 9 
Které z následujících tvrzení o zájmenech tučně vyznačených v TEXTU 1 
je pravdivé, vezmeme-li v potaz také smysl sdělení?
- [A] Zájmeno *ně* odkazuje ke slovu *zboží*, zájmeno *jejichž* odkazuje ke slovu *hlíny*.
- [B] Zájmeno *ně* odkazuje ke slovu *výhrad*, zájmeno *jejichž* odkazuje ke slovu *hlíny*.
- [C] Zájmeno *ně* odkazuje ke slovu *zboží*, zájmeno *jejichž* odkazuje ke slovu *předměty*.
- [D] Zájmeno *ně* odkazuje ke slovu *výhrad*, zájmeno *jejichž* odkazuje ke slovu *předměty*.
# 10 
Ve které z následujících možností jsou významové vztahy mezi slovy 
nejpodobnější vztahům mezi slovy STŘÍBRO – MINCE – PLATIT?
(Slova *stříbro*, *mince* a *platit* posuzujte ve významu, v němž jsou užita v úseku podtrženém v TEXTU 1. 
Správná je pouze možnost, v níž pořadí slov odpovídá pořadí *stříbro* – *mince* – *platit*.)
- [A] chleba – pec – jíst
- [B] papír – brčko – pít
- [C] sklo – okno – opravit
- [D] dům – beton – postavit
# 11 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 11.1 Když se účastnil lyžařské soutěže, zlomil si při pádu lýtkovou i holení kost. 
## 11.2 Porouchané součásti stroje se rychle opravili, tudíž se záhy obnovil provoz. 
## 11.3 Mezi nejvýraznější šperky na plese patřil náhrdelník, na němž se třpytily  
drahokamy. 
## 11.4 Záchranné vesty jsou opatřeny mechanismem, který je v případě potřeby  
samočinně nafoukne. 
# 5
# 12 
Seřaďte jednotlivé části textu (A–F) tak, aby byla dodržena textová návaznost.
- [A] „Pan plukovník Weber, nemýlím-li se,“ oslovila jsem toho vojáka a potřásla jsem 
si s ním rukou, „těší mě, Louisa Banksová.“ „Dobrý den, paní doktorko,“ řekl 
Weber, „tohle je doktor Donnelly.“ Společně jsme vešli do mé pracovny.
- [B] Weber si poposedl, vyndal z aktovky magnetofon a stiskl přehrávání. Znělo to, 
jako když si mokrý pes vytřásá z kožichu vodu. „Co vy na to?“ zeptal se mě.
- [C] Sundala jsem pár komínků knížek ze židlí pro hosty a všichni jsme se posadili. 
„Říkal jste, že chcete, abych si poslechla nějakou nahrávku. Předpokládám, že 
se to týká mimozemšťanů.“
- [D] „Nemám svolení vám na to odpovědět. Mohu vám poskytnout jen tuto 
nahrávku,“ prohlásil plukovník. „Nic přece neprozradíte, když řeknete, že jste 
viděli mimozemšťana,“ naléhala jsem. S ním to ale ani nehnulo: „Máte nějaký 
názor na jazykový charakter nahrávky, kterou jste právě slyšela?“
- [E] „V jakých souvislostech to bylo nahráno?“ zajímalo mě. „Pomohlo by to 
s interpretací zvuků. Viděli jste mimozemšťana, když mluvil? Co u toho dělal?“
- [F] Čekali na chodbě před mojí pracovnou. Byla to zvláštní dvojice. Jeden ve 
vojenské uniformě, ten druhý vypadal jako univerzitní profesor.
(*T. Chiang, Příběh tvého života, upraveno*)
## 12.1 _____
## 12.2 _____
## 12.3 _____
## 12.4 _____
## 12.5 _____
## 12.6 _____
VÝCHOZÍ TEXT K ÚLOZE 13
===

V červnu 2024 odstartovala čtvrtá řada amerického seriálu The Boys, natočeného podle 
stejnojmenného komiksu. Očekávanou dávku satiry, černého humoru i akčních scén 
plných krve sice dostanete, ve většině dílů se ale děj nijak neposouvá dopředu. Naštěstí 
Antony Starr, jeden z protagonistů, je v roli labilního Homelandera čím dál zvrácenější 
a spousta hlášek Deepa vás zaručeně odrovná, takže i tahle řada stojí za to. 
# 13 
Která z následujících možností nejlépe vystihuje výchozí text?
- [A] Autor textu uvádí nejen fakta, ale i své názory, v žádné pasáži se však na čtenáře 
přímo neobrací.
- [B] Autor textu uvádí pouze své názory, nikoli fakta, v žádné pasáži se však na čtenáře 
přímo neobrací.
- [C] Autor textu uvádí nejen fakta, ale i své názory a v některých pasážích se přímo 
obrací na čtenáře.
- [D] Autor textu uvádí pouze své názory, nikoli fakta a v některých pasážích se přímo 
obrací na čtenáře.
# 6
# 14 
Tvrzení: Obsah první věty a obsah druhé věty se navzájem vylučují, třetí věta rozvíjí 
druhou větu.
 
Pro které z následujících souvětí platí výše uvedené tvrzení?
(Každé z posuzovaných souvětí se skládá ze tří vět.)
- [A] Vyber si buď křupky, nebo chipsy, hlavně už přestaň vykřikovat, dost nás to totiž 
otravuje.
- [B] Když při sledování filmu stále povídáš, nebo dokonce vykřikuješ, dost nás to 
otravuje.
- [C] Vyber si buď křupky, nebo chipsy, hlavně už přestaň vykřikovat, co se bude dít 
v další scéně.
- [D] Ty při sledování filmu buď hned usneš, nebo neustále vykřikuješ, co se bude dít 
v další scéně.
VÝCHOZÍ TEXT K ÚLOZE 15
===

Tereza se už od ranného dětství zajímala o přírodu. Během společných procházek ji 
prarodiče učili poznávat obyvatele rozlehlých pastvin, horských bystřin i okolních lesů. 
Brzy o krásách přírody věděla skutečně hodně.
Její zájem se prohloubyl s nástupem na základní školu. Již v 6. ročníku se přihlásila do 
vědomostní soutěže se zamněřením na biologii. V krajském kole s přehledem porazila 
ostatní soutěžící a postoupila do celorepublikového klání.
Jako téma projektu si zvolila vážky. Tito krásně zbarvení tvorové jsou díky svému 
vzhledu nezaměnitelní s jinými zástupci hmyzu. Životním prostředím, které je k jejich 
vývoji nezbytné, je až na výjimky voda. Tereza na svém projektu pracovala téměř denně. 
Pečlivě popsala průběh procesu, kdy se z larvy vylíhne dospělý jedinec, i dravý způsob 
lovu. Výsledky pozorování přehledně zhrnula v tabulce a přiložila fotografie. Nikoho 
z Terezina okolí pak příliš nepřekvapilo, že její projekt byl vyhodnocen jako nejlepší. 
# 15 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně, a to ve stejném tvaru, v němž jsou užita v textu. Za chybu je považováno jak 
neuvedení hledaného slova, tak zapsání jakéhokoli slova, které neodpovídá zadání.)
# 16 
Ke každé z následujících podúloh (16.1 a 16.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
(Slova musí být zapsána pravopisně správně.)
## 16.1 Napište podstatné jméno, které je v 1. pádě čísla jednotného tříslabičné, je příbuzné 
se slovem ŽIVOT, skloňuje se podle vzoru KOST a neobsahuje předponu.
## 16.2 Napište podstatné jméno, které je v 1. pádě čísla jednotného jednoslabičné, je 
příbuzné se slovem RODIT, skloňuje se podle vzoru HRAD a obsahuje předponu.
# 7
Výchozí textY K ÚLOHÁM 17–22
TEXT 1
(1) Alex se musel zeptat na cestu. Když zjistil, jak dlouho ještě půjde, trochu ho to 
zaskočilo. Byl ale vděčný za svou fyzičku: když přece vydrží trénovat klidně šest hodin 
v kuse, zvládne i ujít pár bloků v New Yorku. Bylo krátce po půlnoci, když konečně 
dorazil do správné ulice. Tahle čtvrť se mu zdála nebezpečná. Dům, v němž jeho babička 
bydlela, vypadal jako šedivá věž. Alex byl vystrašený a promrzlý, ale jakmile vystoupil 
v jedenáctém patře z výtahu, rozhodl se, že svou slabost nedá najevo.
„Ahoj babi,“ pozdravil co nejzřetelněji.
„Povídala jsem ti, ať mě tak neoslovuješ,“ pokárala ho.
„Ahoj Kate.“
„Jdeš dost pozdě, Alexandře.“
„Neměla jsi mě náhodou vyzvednout na letišti?“
„Jestli nejsi schopný se ke mně dostat z letiště sám, nemůžeš se mnou do pralesa.“
Kate Coldová byla cestovatelka, a tak byl její malý byt přecpaný předměty z různých 
zemí. Alexe zaujaly především lebky z Tibetu a zkamenělí skarabové z Egypta. Alexova 
matka Lisa měla ze své tchyně hrůzu, její děti to ale cítily jinak: všechny tři byly na svou 
babičku pyšné a sbíraly články, v nichž jejich hrdinka vyprávěla o exotických místech.
Když se Alex najedl, Kate mu vysvětlila, že ho vezme na důležitou expedici, kterou 
povede proslulý antropolog Ludovic Leblanc. Jejich posláním je pátrat v amazonském 
pralese po záhadné bytosti podobné člověku. 
„Můj táta říkal, že důkazy o existenci toho netvora nejsou,“ nadhodil Alex.
„Jeho rodný list přirozeně nemáme. Říká se ale, že páchne tak pronikavě, že lidé 
i zvířata ztrácí v jeho blízkosti vědomí nebo zůstanou zcela ochromeni,“ podotkla Kate.
(2) „Myslíš, že je nebezpečný?“
„Ne, Alexandře, myslím, že je laskavý. Neunáší děti, nekrade ani neničí majetek. Je to 
pouhý vrah. Tiše svým obětem zláme kosti a s elegancí je pak vykuchá,“ jízlivě odsekla 
Kate. „A teď se vyspi. Hned ráno se dáme do práce.“
(*I. Allende, Město netvorů, upraveno*)
TEXT 2
Sousloví je ustálené spojení dvou nebo více slov, které se používá jako jeden celek 
s vlastním významem, např. *koupila si spodní prádlo*. Žádnou část sousloví nelze nahradit 
synonymem, neboť význam slovního spojení by se změnil nebo by vzniklo velmi 
nezvyklé slovní spojení, např. *koupila si dolní prádlo*.
# 17 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 17.1 V Katině bytě se nacházely upomínkové předměty z celkem dvou zemí. 
## 17.2 Kate sdělila Alexovi, že netvor začne pronikavě zapáchat, jakmile se octne  
poblíž lidí či zvířat. 
## 17.3 Dům v blíže nespecifikované newyorské čtvrti, v němž bydlela Kate Coldová,  
byl jedenáctipatrový. 
## 17.4 Alex se setkal se svou babičkou až po půlnoci, protože cesta z letiště do  
Katina bytu mu trvala šest hodin. 
# 8
# 18 
Vypište z druhé části TEXTU 1 tři příslovečná určení způsobu.
(Za chybu je považováno jak neuvedení hledaného větného členu, tak zapsání jakéhokoli slova, které 
neodpovídá zadání. Pokud tedy vypíšete skladební dvojici, např. přísudek + příslovečné určení, bude 
to považováno za chybu.)
# 19 
Která z následujících možností odpovídá TEXTU 1?
- [A] Alex má nejspíše dva sourozence a Kate Coldová je jeho babičkou z otcovy 
strany.
- [B] Alex má nejspíše dva sourozence a Kate Coldová je jeho babičkou z matčiny 
strany.
- [C] Alex má určitě tři sourozence a Kate Coldová je jeho babičkou z otcovy strany.
- [D] Alex má určitě tři sourozence a Kate Coldová je jeho babičkou z matčiny strany.
# 20 
Které z následujících slovních spojení podtržených v TEXTU 1 je souslovím?
(Úlohu řešte na základě definice uvedené v TEXTU 2.)
- [A] rodný list
- [B] záhadná bytost
- [C] důležitá expedice
- [D] proslulý antropolog
# 21 
Které z následujících tvrzení o dvou slovech tučně vyznačených v TEXTU 1 
je pravdivé?
- [A] Pouze slovo *pokárat* je v textu citově zabarvené.
- [B] Pouze slovo *vystrašený* je v textu citově zabarvené.
- [C] Jak slovo *vystrašený*, tak slovo *pokárat* jsou v textu citově zabarvené.
- [D] Ani slovo *vystrašený*, ani slovo *pokárat* nejsou v textu citově zabarvené.
# 22 
Která z následujících možností vystihuje TEXT 1?
- [A] Jde o epický text, který vypráví Alex.
- [B] Jde o lyrický text, který vypráví Alex.
- [C] Jde o epický text, který nevypráví Alex.
- [D] Jde o lyrický text, který nevypráví Alex.
# 23 
Ve kterém z následujících větných celků je správně zapsána interpunkce?
- [A] Nový počítač nebyl, ani zdaleka tak výkonný, jak Kateřina očekávala.
- [B] Ten úžasný obchod, kde jsem koupila tuto kabelku má dnes výprodej.
- [C] Správnou odpověď nám zašlete nejlépe, e-mailem a to do konce července.
- [D] Nikdo z nás nepochyboval, Tomáši, že se ti ten nový projekt podaří dokončit.
# 9
Výchozí text K ÚLOHÁM 24–27
Řada adrenalinových nadšenců má v oblibě ferraty. To jsou cesty vybudované 
v obtížném terénu, jejichž součástí jsou JISTICÍ ocelová lana a případně další prvky 
(např. řetězy, lávky, žebříky), díky nimž je zdolávání trasy USNADNĚNO.
První známou ferratu vybudoval v roce 1843 alpinista Friedrich Simony v Rakousku, 
posléze se ferraty začaly objevovat i v Itálii. Za 1. světové války (1914–1918) rakouští 
a italští vojáci budovali v Dolomitech cesty JIŠTĚNÉ lany a dalšími prvky. Tyto původně 
vojenské cesty, USNADŇUJÍCÍ přístup ke strategickým stanovištím, se poté využily (buď 
jen zčásti, nebo zcela) při stavbě mnoha dnešních ferrat.
Moderní ferraty se liší stupněm obtížnosti. Třeba rakouské ferraty s označením A 
nejsou příliš obtížné (na některých jsou sice lana a řetězy, z bezpečnostního hlediska ale 
žádný z těchto prvků není nutný), zato ferraty E jsou určeny jen zkušeným horolezcům. 
V Rakousku narazíte i na označení F: jde o velmi náročný, zpravidla nepříliš dlouhý úsek.
Na ferratu byste se měli vydat se speciální výbavou: kromě přilby, rukavic či sedáku 
je na ferraty B–F zapotřebí hlavně souprava pro samojištění, jejíž součástí jsou karabiny. 
Těmi se člověk připojí k jisticímu lanu a postupuje po trase. Pokud chcete zažít trochu 
nebezpečí a lákají vás místa s dechberoucími vyhlídkami, pak ferraty rozhodně zkuste.
Vysvětlivka: *Dolomity* – jeden z horských masivů Alp, nacházejících se v severní Itálii
(*alpskyvudce.cz; National Geographic 12/2023, upraveno*)
# 24 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 24.1 První známá ferrata byla vybudována v první polovině 19. století. 
## 24.2 Na ferratu s označením E se smí začátečník vydat pouze v doprovodu  
zkušeného horolezce. 
## 24.3 Některé rakouské ferraty s označením A jsou vybaveny lany, která  
z hlediska bezpečnosti nejsou nezbytná. 
## 24.4 Při výstavbě mnoha dnešních ferrat byly využity cesty, které v severní Itálii  
vybudovali vojáci během první světové války. 
# 25 
Která z následujících možností nejlépe vystihuje výchozí text?
- [A] Hlavním účelem textu je nabídnout čtenářům zájezd na ferraty. Podtržené 
souvětí obsahuje varování.
- [B] Hlavním účelem textu je nabídnout čtenářům zájezd na ferraty. Podtržené 
souvětí obsahuje doporučení.
- [C] Hlavním účelem textu je poskytnout čtenářům základní informace o ferratách. 
V podtrženém souvětí autor textu varuje čtenáře, aby se nevydávali na ferraty.
- [D] Hlavním účelem textu je poskytnout čtenářům základní informace o ferratách. 
V podtrženém souvětí autor textu doporučuje čtenářům, aby se vydali na ferraty.
# 26 
Ve které z následujících možností je uvedena dvojice slov, jež jsou v kontextu 
výchozího textu antonymy?
(První slovo z každé dvojice pochází z výchozího textu a je v něm zapsáno velkými písmeny.)
- [A] jisticí – nechráněná
- [B] usnadněno – vytíženo
- [C] jištěné – neubráněné
- [D] usnadňující – ztěžující
# 10
# 27 
Které z následujících tvrzení o dvou slovesných tvarech tučně vyznačených ve 
výchozím textu je pravdivé?
- [A] Tvar *liší se* je vždy tvarem množného čísla; tvar *připojí* je vždy tvarem jednotného 
čísla.
- [B] Tvar *liší se* je vždy tvarem množného čísla; tvar *připojí* je ve výchozím textu 
tvarem jednotného čísla, ale v jiném textu může být tvarem množného čísla.
- [C] Tvar *liší se* je ve výchozím textu tvarem množného čísla, ale v jiném textu může 
být tvarem jednotného čísla; tvar *připojí* je vždy tvarem jednotného čísla.
- [D] Tvar *liší se* je ve výchozím textu tvarem množného čísla, ale v jiném textu může 
být tvarem jednotného čísla; tvar *připojí* je ve výchozím textu tvarem jednotného 
čísla, ale v jiném textu může být tvarem množného čísla.
VÝCHOZÍ TEXT K ÚLOZE 28
===

Ze surovin ***** k výrobě nábytku jsme pro korpus postele zvolili tropické dřevo. Více se 
dozvíte v katalogu, volně ••••• na prodejnách.
# 28
## 28.1 Napište náležitý spisovný tvar slova *používaný*, který patří na první vynechané 
místo (*****) ve výchozím textu.
## 28.2 Napište náležitý spisovný tvar slova *dostupný*, který patří na druhé vynechané 
místo (•••••) ve výchozím textu.
(Po doplnění náležitého tvaru musí být příslušný větný celek gramaticky i pravopisně správný.)
# 29 
Na vynechané místo (*****) v české pranostice doplňte příslušné podstatné 
jméno v náležitém tvaru.
 
Únor bílý, ***** sílí.
# 30 
Přiřaďte k jednotlivým tvrzením (30.1–30.3) odpovídající dvojici slov (A–E).
(Žádná možnost z nabídky A–E nesmí být přiřazena víckrát než jednou.)
## 30.1 Každé z těchto slov má pouze jednu předponu, a to slabičnou.
## 30.2 Každé z těchto slov má pouze jednu předponu: první slovo ji má neslabičnou  
a druhé slovo ji má slabičnou.
## 30.3 Každé z těchto slov má pouze jednu předponu: první slovo ji má slabičnou  
a druhé slovo ji má neslabičnou.
- [A] spáchaný – obnosit
- [B] rozdrobit – vzdělaný
- [C] uloupený – převrátit
- [D] pozměnit – sklopený
- [E] bezchybný – vydobýt
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11
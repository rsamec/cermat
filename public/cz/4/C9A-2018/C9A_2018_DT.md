# 2
# 1 
Která z následujících vět obsahuje pravopisnou chybu?
- [A] Bez ochrany své ulity jsou plži úplně bezbranní.
- [B] 
Za vydatného nadávání umýval prkenou podlahu.
- [C] Skvělý francouzský malíř obvykle nosil plátěnou košili.
- [D] Tento nepromokavý batoh má nastavitelné ramenní popruhy.
VÝCHOZÍ TEXTY K ÚLOHÁM 2–7
===

TEXT 1
(1) Jdu s děravou patou, 
mám horečku zlatou,
jsem chudý, jsem sláb, nemocen.
Hlava mě pálí 
a v modravé dáli
se leskne a třpytí můj sen.
(2) Kraj pod sněhem mlčí, 
tam stopy jsou vlčí,
tam zbytečně budeš mi psát.
Sám v dřevěné boudě 
sen o zlaté hroudě
já nechám si tisíckrát zdát.
(3) Severní vítr je krutý, 
počítej, lásko má, s tím. 
K nohám ti dám zlaté pruty, 
nebo se vůbec nevrátím.
(4) Tak zarůstám vousem 
a vlci už jdou sem, 
už slyším je výt blíž a blíž. 
Už mají mou stopu, 
už větří, že kopu
svůj hrob a že stloukám si kříž.
(5) Zde leží ten blázen, 
chtěl dům a chtěl bazén
a opustil tvou krásnou tvář.
Má plechovej hrnek, 
v něm pár zlatejch zrnek
a nad hrobem polární zář.
(*Z. Svěrák, Severní vítr, zkráceno*)
TEXT 2
Anafora – opakování stejného slova na začátku bezprostředně po sobě jdoucích veršů.
(*CZVV*) 
# 2 
Které z následujících tvrzení je pravdivé? 
Úlohu řešte na základě definice uvedené v TEXTU 2.
- [A] Anafora se vyskytuje pouze v první a páté sloce.
- [B] 
Anafora se vyskytuje pouze v první a druhé sloce.
- [C] Anafora se vyskytuje pouze ve čtvrté a páté sloce.
- [D] Anafora se vyskytuje pouze v druhé a čtvrté sloce.
# 3
# 3 
Rozhodněte o každém z následujících tvrzení, zda odpovídá TEXTU 1 (A), 
nebo ne (N):
 
A 
N
## 3.1 Text je ukázkou dobrodružné prózy. 
## 3.2 Každá sloka obsahuje sudý počet veršů. 
## 3.3 V první sloce se každý lichý verš rýmuje s bezprostředně následujícím 
veršem. 
## 3.4 Ve čtvrté sloce začínají všechny verše jednoslabičným slovem. 
# 4
## 4.1 Napište spisovné tříslabičné podstatné jméno, které je příbuzné se slovem  
PATA a zároveň se skloňuje podle vzoru HRAD.
## 4.2 Napište spisovné dvouslabičné podstatné jméno, které je příbuzné se slovem 
DŘEVĚNÝ a zároveň se skloňuje podle vzoru STAVENÍ.
(Slova *pata* a *dřevěný* pocházejí z TEXTU 1, správná odpověď se v TEXTU 1 
nevyskytuje.)
# 5 
O které z následujících možností se v TEXTU 1 zcela jednoznačně nepíše?
- [A] o pohybu zvířat jednoho druhu
- [B] 
o dopisech psaných zlatokopem
- [C] o hlasovém projevu zvířat jednoho druhu
- [D] o světelném úkazu typickém pro polární oblast
# 6 
Ve kterém z následujících úseků TEXTU 1 se uplatňuje personifikace?
- [A] že stloukám si kříž
- [B] 
mám horečku zlatou
- [C] kraj pod sněhem mlčí
- [D] opustil tvou krásnou tvář
# 7 
Ve kterém pádu není ve třetí sloce TEXTU 1 užito žádné podstatné jméno? 
- [A] v druhém
- [B] 
ve třetím
- [C] ve čtvrtém
- [D] v pátém
# 4
# 8 
Přiřaďte k jednotlivým větám (8.1–8.4) odpovídající tvrzení (A–F):
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 8.1 Nikomu nezáleží na našem názoru. 
## 8.2 S něčím podobným bojovali i mí přátelé. 
## 8.3 Leckterý z obchodníků nic zajímavého nenabízel. 
## 8.4 Skvrnu na svém tričku vyčistil jakýmsi zázračným přípravkem. 
- [A] První zájmeno ve větě je neurčité, druhé zájmeno je záporné.
- [B] První zájmeno ve větě je záporné, druhé zájmeno je neurčité.
- [C] První zájmeno ve větě je přivlastňovací, druhé zájmeno je neurčité.
- [D] První zájmeno ve větě je přivlastňovací, druhé zájmeno je záporné.
- [E] 
První zájmeno ve větě je neurčité, druhé zájmeno je přivlastňovací.
- [F] 
První zájmeno ve větě je záporné, druhé zájmeno je přivlastňovací.
VÝCHOZÍ TEXT K ÚLOZE 9
===

Minulý víkend mě rodiče vzali do muzea, abychom prozkoumali nejtajemnější zákoutí 
vědy.
Nevěřil jsem svým očím, když jsem viděl, jak rozličné směsy s obsahem síry obarvily 
oheň těmi nejjasnějšími barvami. Jako u vytržení jsme pozorovali dým, který se valil ze 
skleněných nádob s kapalným dusíkem. Obklopovaly nás všelijaké zkumavky, z nichž 
některé byly cítit jako syrové hovězí maso. Ve fyzikálním oddělení výstavy přístroje 
vysílaly elektrické výboje, které nejednomu návštěvníkovy zježily vlasy, a blesky hrály 
do rytmu hitů nejznámnějších českých zpěváků.
Nemohli jsme si na nic ztěžovat, kromě zábavy jsme si totiž odnesli i ponaučení. Nyní 
jsme si plně vědomi toho, že mocné přírodní síly se mohou snadno vymknout kontrole.
(*CZVV*)
# 9 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
# 5
# 10 
Seřaďte jednotlivé části textu (A–E) za sebou tak, aby byla dodržena textová 
návaznost: 
- [A] V půl deváté večer už byl ale vyprodaný. Přeběhla jsem tedy k nejbližšímu 
okýnku rychlého občerstvení a houkla na prodavače: „Prosím jeden smažený!“
- [B] Prodavač skoro zamilovaně řekl: „Tak tedy jeden smažený sýreček v houstičce. 
Tatarčičku, nebo kečupek?“ A začal mi jídlo chystat.
- [C] Jela jsem do Prahy, jako vždycky do Lucerny na jazz. Těsně před začátkem 
koncertu jsem vystoupila z metra na Národní. Chodívám tam na gyros. 
- [D] „Chci tu ta… tatar…,“ koktala jsem. Nedalo se to vyslovit. „No jo!“ ulevil si 
prodavač. „Kvůli tomuhle se se mnou rozešla moje přítelkyně!“ „Co jste jí tak 
strašného udělal?“ zeptala jsem se. „Ubil jsem ji zdrobnělinami!“ Lepší než 
kladivem, pomyslela jsem si a zakousla se do sýrečku s tatarčičkou!
- [E] Chvilku čekal, jestli něco nedodám, a pak se zeptal: „Jeden smažený co?“ Rychle 
jsem to zkonkretizovala.
(*T. Boučková, Boží a jiná muka, upraveno*)
## 10.1 
## 10.2 
## 10.3 
## 10.4 
## 10.5 
# 6
VÝCHOZÍ TEXT K ÚLOHÁM 11–16
===

(1) Světovým prvenstvím se chlubí experti z univerzity v Manchesteru, kteří 
v roce 2017 sestrojili unikátního nanorobota. Je tak malý, že miliarda miliard takových 
nanorobotů by vytvořila objekt o velikosti zrnka soli. Vývojem nanorobotů se zabývá 
také pražská nanolaboratoř. Čeští vědci v čele s Martinem Pumerou, chemikem 
proslulým i v zahraničí, by chtěli vyvinout nanoroboty, kteří k pohybu nebudou 
potřebovat motorek, protože místo něj využijí chemickou energii z okolního prostředí.
(2) Takoví nanoroboti by mohli posunout dál onkologii nebo i medicínu obecně, 
mohou ***** pomoci třeba při léčbě tak závažné nemoci, ***** je rakovina. Nejdřív ale 
musíme vyřešit, aby nám nanoroboti v těle neškodili (tedy aby při likvidaci rakovinných 
buněk nedocházelo k ničení těch zdravých) a zároveň aby snadno vyšli z těla ven. Jak by 
to mohlo vypadat v praxi? Lékař podá pacientovi pilulku obsahující miniaturní roboty, 
kteří „nesou na zádech“ léčivo. Tito roboti jsou navíc schopni mezi sebou komunikovat. 
Když v těle narazí na škodlivé shluky buněk, uvolní lék. Pak tělo opustí.
(3) Nanoroboti však nemusí pomáhat jen jednotlivci bojujícímu s rakovinou. 
Představte si třeba ropnou havárii na moři. Vinou úniku ropy vznikne toxická skvrna 
ohrožující delfíny, želvy a další vodní živočichy. Pokud by v této situaci byla možnost 
využít inteligence nanorobotů, můžeme jim přikázat, aby se vydali ke zdroji kontaminace 
a ropnou skvrnu vyčistili. Nanoroboti by tak mohli zabránit ekologické katastrofě rychleji 
než lidé. 
(4) Nanoroboti nás mohou také varovat v různých krizových situacích. V případě, že 
se budou pohybovat ve vodě, v níž vzroste hladina určité škodliviny, roboti změní barvu. 
Tím na zvýšení její koncentrace upozorní. Malí pomocníci mohou být prospěšní pro celé 
lidstvo, zároveň je ale důležité myslet na to, aby tento vynález nebyl zneužit.
(*www.abicko.cz, www.ceskatelevize.cz, upraveno*)
# 11 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N):
 
A 
N
## 11.1 Někteří vědci mají oprávněné obavy, že vynález nanorobota bude zneužit. 
## 11.2 Cílem vědců je vyvinout inteligentní nanoroboty, kteří budou umět předejít 
úniku ropy do moře. 
## 11.3 Nanorobota, který se pohybuje díky chemické energii čerpané z okolí, 
vyrobili v pražské nanolaboratoři. 
## 11.4 Nanoroboti, kteří se dostanou prostřednictvím pilulky do těla nemocného 
člověka, budou s lékařem během léčby komunikovat. 
# 12 
Ve výchozím textu je tučně vyznačeno osm slov. Pokud dvě z nich v textu 
navzájem zaměníme, význam textu zůstane zachován. Ve které z následujících 
možností jsou uvedena tato dvě vzájemně zaměnitelná synonyma? 
Ve správné odpovědi musí být možné zaměnit první posuzované slovo ve dvojici za 
druhé posuzované slovo a naopak. 
- [A] medicínu – lék
- [B] 
likvidaci – ničení
- [C] závažné – důležité
- [D] světovým – proslulým
# 7
# 13 
Za kterou z následujících možností je třeba vyměnit slovní spojení *její* 
*koncentrace* ve větě podtržené ve výchozím textu, aby sdělení bylo zcela 
jednoznačné a zachovávalo smysl předchozího souvětí?
- [A] koncentrace vody
- [B] 
koncentrace barvy
- [C] koncentrace hladiny
- [D] koncentrace škodliviny
# 14 
Vypište ze třetího odstavce výchozího textu všechna podstatná jména, která 
jsou v textu užita ve 3. pádu.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 15 
Na každé z vynechaných míst (*****) ve výchozím textu je nutné doplnit 
spojovací výraz. Ve které z následujících možností jsou uvedeny náležité 
spojovací výrazy v pořadí odpovídajícím výchozímu textu? 
- [A] však – než
- [B] 
totiž – než
- [C] však – jako
- [D] totiž – jako
# 16 
Ve které z následujících možností je mezi prvním a druhým slovem stejný 
významový vztah jako mezi slovy *delfín – živočich*?
Všechna posuzovaná slova pocházejí z výchozího textu. Slova ve správném řešení 
musí být uvedena v pořadí odpovídajícím dvojici *delfín – živočich*.
- [A] tělo – buňka
- [B] 
vědec – chemik
- [C] rakovina – nemoc
- [D] lidstvo – jednotlivec
VÝCHOZÍ TEXT K ÚLOZE 17
===

Z jeho tváře nikdy nemizel potm*šilý úsměv. Tím dával na srozum*nou, co si o m* myslí.
(*CZVV*)
# 17 
Na vynechaná místa (*) ve výchozím textu je třeba doplnit ě/*ně* tak, aby text 
byl pravopisně správně. Ve které z následujících možností jsou ě/*ně* uvedena 
v odpovídajícím pořadí?
- [A] ě – ě – ně
- [B] 
ě – ně – ě
- [C] ně – ě – ně
- [D] ně – ně – ě
# 8
VÝCHOZÍ TEXT K ÚLOHÁM 18–23
===

(1) Ve dveřích redakce *Ankh-morporské Komety* stál kdosi celý v černém.
„Chledáte ikonografa? Jsem mistr témnych komor Otto Schrecklich,“ promluvil. „Mojí 
fýchodou je flastní zašizení, positifní pšistup a jsem taky tuchaplný!“
„No, můžeme vám zpočátku dát –“ začala Sacharóza.
„Sacharózo!!!“ sykl Mikuláš. „Je to upír!“
„Já protestuji,“ řekl Otto. „Je jednotuché pržedpoklátat, še kaštý, kto má überfaldiš 
pšisfuk, je upír, nestá se fám? Já tety, schodou okolností, upír jsem. Ále v inzerátu pylo 
‚pržijme se ikonograf‘, tak jsem sfé pržijetí pofašofal za chotofou věc. Taky mám tochle,“ 
a ukázal jim černou stuhu. „Uš táfno nejsem nějaký chloupý násoska!“
(2) „Aha, vy jste členem Überwaldského hnutí umírněných,“ poznala stuhu Sacharóza. 
Hned začala nechápajícímu Mikulášovi trpělivě vysvětlovat: „Každý člen hnutí musí 
podepsat smlouvu a odpřisáhnout, že se navždy odříká lidské krve –“
„My dáváme pržednost tomu, kdyš se ržíká *slofo s k*,“ ozval se nesměle Otto.
„– se odříká *slova s* k,“ opravila se Sacharóza.
(3) „Dobrá… tak platí,“ přikývl Mikuláš a pak se zamyslel. Přemítal nad tím, proč se 
tak dlouho upíři na rozdíl od trpaslíků či skřítků nedokázali do lidské společnosti 
začlenit. Upíři se nikdy dřív na společenském dění nepodíleli. Teď ale někteří z těch 
bystřejších pochopili, že jediná cesta k tomu, aby je lidé začali akceptovat, je přestat být 
upíry. Cena za to byla sice obrovská, ale ne zas tak velká, jako když vám do srdce vrazili 
kolík. Koneckonců krvavé steaky taky nebyly špatné. Nutno ale podotknout, že každý, 
kdo se začal živit masem z ankh-morporských jatek, se vrhl do života plného nebezpečí, 
který uspokojil i náročné dobrodruhy.
„Nepojte,“ vytrhl ho z přemýšlení Otto. „Jsem ochromně reformovaný a flídný.“
(*T. Pratchett, Pravda, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N):
 
A 
N
## 18.1 Členové Überwaldského hnutí umírněných mají zakázáno říkat nahlas slovo 
krev.�
�
## 18.2 Maso z ankh-morporských jatek je určeno výhradně upírům dobrodružné 
povahy.�
�
## 18.3 Na základě inzerátu nabízejícího pozici ikonografa v Ankh-morporské 
Kometě očekával Otto, že na tuto pozici bude přijat.�
�
## 18.4 Sacharóza identifi kovala Ottovo členství v Überwaldském hnutí umírněných 
na základě černé stuhy, kterou Otto ukázal jí a Mikulášovi.�
�
# 19 
Vypište z druhé části výchozího textu všechna příslovce, která jsou v textu 
příslovečným určením způsobu.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 9
# 20 
Otto chybně vyslovuje *ch* místo h, např. říká *chledáte* místo *hledáte*. Ve kterém 
z následujících úseků výchozího textu není žádné slovo s touto chybou?
Jednotlivé možnosti je nutné posuzovat s ohledem na pravidla české výslovnosti.
- [A] mojí fýchodou je flastní zašizení
- [B] 
jsem ochromně reformovaný a flídný
- [C] positifní pšistup a jsem taky tuchaplný
- [D] uš táfno nejsem nějaký chloupý násoska
# 21 
Která z následujících možností nejlépe vystihuje význam souvětí vyznačeného 
ve výchozím textu tučně?
- [A] Mikuláš se trápil tím, proč se upírům nedařilo stát se součástí lidské společnosti 
nadlouho.
- [B] 
Mikuláš se trápil tím, proč se upírům po dlouhou dobu nedařilo stát se součástí 
lidské společnosti.
- [C] Mikuláš uvažoval o tom, proč se upírům nedařilo stát se součástí lidské 
společnosti nadlouho.
- [D] Mikuláš uvažoval o tom, proč se upírům po dlouhou dobu nedařilo stát se 
součástí lidské společnosti.
# 22 
Které z následujících tvrzení o souvětí podtrženém ve výchozím textu je 
pravdivé?
- [A] Souvětí se skládá ze tří vět, pouze jedna z nich je hlavní.
- [B] 
Souvětí se skládá ze tří vět, dvě z nich jsou hlavní.
- [C] Souvětí se skládá ze čtyř vět, pouze jedna z nich je hlavní.
- [D] Souvětí se skládá ze čtyř vět, dvě z nich jsou hlavní.
# 23 
Které z následujících tvrzení o slovech užitých ve výchozím textu je pravdivé?
- [A] Slovo *opravila* obsahuje jednu předponu *op-*.
- [B] 
Slovo *obrovská* obsahuje jednu předponu *ob-*.
- [C] Slovo *nepodíleli* obsahuje dvě předpony *ne-* a *po-*.
- [D] Slovo *společenském* obsahuje dvě předpony *s-* a *po-*.
# 24 
Na každé vynechané místo (*****) v českých ustálených slovních spojeních 
doplňte příslušné slovo:
## 24.1 Když paní učitelka zkoušela Petra, odříkal jí všechny letopočty, jako když ***** mrská.
## 24.2  Mirčina sestřenice dala Mirce svou starou sukni. Mirce se nelíbila, ale maminka jí řekla: 
„Darovanému ***** na ***** nehleď.“
# 10
# 25 
Přiřaďte k jednotlivým úryvkům (25.1–25.3) možnost (A–E), která nejlépe 
vystihuje daný úryvek:
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.) 
## 25.1 Během dopoledne 20. října zasáhla oblast Prostějovska silná vichřice. Hasiči 
zaznamenali celkem 163 výjezdů. Ztráty na životech zatím hlášeny nejsou.�
## 25.2 Orkán dul tak prudce, že jsme se stali hříčkou větrů. Letěli jsme na vlnách, 
kam nás zuřivost větrů hnala. Stíhalo nás jedno neštěstí za druhým. Napřed 
smetla vlna jednoho námořníka do moře a brzy po něm přeletěl přes palubu 
můj přítel.�
## 25.3 Tornáda vznikají v bouřkovém oblaku, když se studený výškový vítr překříží 
s teplým přízemním větrem. Tím se vzduch roztočí a proudění z teplého 
mraku zdvihne rotující vzduchový válec do svislé polohy.�
(*Vzhledem k povaze úlohy nejsou zdroje výchozích textů uvedeny.*)
- [A] 
neumělecký text, konkrétně ukázka úvahy
- [B] 
neumělecký text, konkrétně ukázka zprávy
- [C] 
neumělecký text, konkrétně ukázka výkladu
- [D] 
umělecký text, konkrétně ukázka vypravování
- [E] 
umělecký text, konkrétně ukázka charakteristiky
# 26 
Rozhodněte o každém z následujících souvětí, zda je napsáno pravopisně 
správně (A), nebo ne (N):
 
A 
N
## 26.1 Když divadelní prázdniny skončily, místní divadelní soubory představily 
nový podzimní program.�
�
## 26.2 Tisíce lidí si připomněly tu smutnou chvíli, kdy na území dnešní České 
republiky vjely sovětské tanky.�
�
## 26.3 Někteří politici se téměř vysmívají pravidlům slušného chování, dokonce 
svým voličům předkládají doměnky a lži.�
�
## 26.4 V Ústí nad Labem jsme znovu navštívili zoologickou zahradu, protože při 
poslední návštěvě nás upoutali šimpanzi a gorily ve společném výběhu.�
�
# 11
VÝCHOZÍ TEXT K ÚLOHÁM 27–29
===

Seskok padákem z letadla s následným volným pádem je pro většinu lidí 
adrenalinovým zážitkem. Jsou však i jedinci, kteří potřebují riskovat více. Proto vznikl 
sport zvaný base jumping, v němž se s padákem skáče z objektů pevně spojených se 
zemí. Tento druh extrémního sportu může provozovat pouze výborný parašutista. 
Musí disponovat specifickými dovednostmi, zejména umět perfektně ovládat let 
a přesně odhadnout výšku, v níž je nutné otevřít padák, aby se zpomalil volný pád.
„My záložní padák nenosíme, stejně není čas ho otevřít. Máme jen hlavní padák, ten 
ale otevíráme daleko níž nad zemí než běžný parašutisti. Padáme rychlostí 200 km/h, 
často jsme blízko šutrů,“ říká Michal Brückner, český base jumper. 
Base jumping je velmi nebezpečný. Statistiky uvádějí, že při tomto extrémním sportu 
bývá zhruba každý 2000. seskok smrtelný. Nabízí se tedy otázka, zda ta větší dávka 
adrenalinu není příliš velkou cenou za lidské životy. 
(*sport.lidovky.cz, upraveno*)
# 27 
Vypište z obou vět tučně vyznačených ve výchozím textu základní skladební 
dvojice.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 28 
Které z následujících tvrzení jednoznačně vyplývá z výchozího textu?
- [A] Podle statistik zemře jeden z dvou tisíc base jumperů při provozování extrémních 
sportů.
- [B] 
Parašutista skákající z letadla i base jumper zažijí během seskoku let volným 
pádem.
- [C] Parašutista skákající z letadla i base jumper otevírají hlavní padák ve stejné výšce 
nad zemí.
- [D] Podle českého base jumpera se rychlost letu v blízkosti kamenů zvyšuje na dvě 
stě kilometrů za hodinu.
# 29 
Které z následujících tvrzení o větách podtržených ve výchozím textu je 
pravdivé?
- [A] První věta je vedlejší věta podmětná a druhá věta je vedlejší věta předmětná.
- [B] 
První věta je vedlejší věta předmětná a druhá věta je vedlejší věta podmětná.
- [C] První věta je vedlejší věta podmětná a druhá věta je vedlejší věta přívlastková.
- [D] První věta je vedlejší věta předmětná a druhá věta je vedlejší věta přívlastková.
# 30 
Která z následujících vět obsahuje pravopisnou chybu?
- [A] Sportovec ze sebe ztrhal zpocené oblečení.
- [B] 
Zlevněná zelenina bývá poměrně často shnilá.
- [C] Zkřivená vrata po několika hodinách konečně spravil.
- [D] Cestu od hradní zříceniny jsme si zkrátili přes borový lesík. 
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.

 VÝCHOZÍ TEXTY K ÚLOHÁM 1–3
===

TEXT 1 
(1) Ptáci tažní mizí v krajích jižních,
 
čas je mokrý, čas je nastydlý.
 
Kde jsou písně, co tu zněly při žních,
 
kde je láska, proč tu nebydlí?
(2) Letky husí do klínů se řadí,
 
jak jim velí dávnověký řád,
 
ještě v létě měli jsme se rádi,
 
ještě v létě měls mě přece rád.
(3) Lásko, lásko, čím jsi zaměstnaná,
 
že ti pro nás času nezbývá?
 
Po mé tváři stéká krůpěj slaná,
 
noci dlouhé, rána šedivá.
(4) Ptáci letí po večerním nebi,
 
lásko, lásko, s tebou bývá kříž!
 
Když tě máme nejvíc zapotřebí,
 
ty si v dálce hory přenášíš.
 (*Z. Svěrák, Láska hory přenáší*)
TEXT 2
Když se v jedné sloce vyskytují verše, které se rýmují a zároveň končí různými slovy, 
z nichž jedno je celé obsaženo v druhém slově (např. pohledem – ledem), vzniká 
rýmové echo.
# 1 
Tvrzení č. 1: Citový vztah mezi dvěma osobami definitivně skončil jedné dlouhé noci.
 
Tvrzení č. 2: Důvodem rozchodu milenců bylo jejich velké pracovní zaneprázdnění.
 
Odpovídá alespoň některé z výše uvedených tvrzení TEXTU 1?
- [A] ano, obě tato tvrzení
- [B] 
ano, pouze tvrzení č. 1
- [C] ano, pouze tvrzení č. 2
- [D] ne, žádné z těchto tvrzení
# 2 
Které z následujících tvrzení o TEXTU 1 je pravdivé?
Úlohu řešte na základě definice uvedené v TEXTU 2.
- [A] Rýmové echo se vyskytuje jak v první sloce, tak ve třetí sloce.
- [B] 
Rýmové echo se nevyskytuje ani v první sloce, ani ve třetí sloce.
- [C] Rýmové echo se vyskytuje v první sloce, nikoli však ve třetí sloce. 
- [D] Rýmové echo se vyskytuje ve třetí sloce, nikoli však v první sloce.
# 3 
Které z následujících tvrzení o čtvrté sloce TEXTU 1 je pravdivé?
- [A] V této sloce je každý verš devítislabičný.
- [B] 
V této sloce je každý verš desetislabičný.
- [C] V této sloce je každý lichý verš devítislabičný a každý sudý verš desetislabičný.
- [D] V této sloce je každý lichý verš desetislabičný a každý sudý verš devítislabičný.

VÝCHOZÍ TEXT K ÚLOZE 4
===

Eda se učí hrát na housle, ale *****. Nezahraje jediný čistý tón, neumí ani držet smyčec.
# 4 
Ve které z následujících možností je uvedeno české ustálené slovní spojení, jež 
vystihuje situaci ve výchozím textu, a patří tedy na vynechané místo (*****) 
v textu?
- [A] jde mu to jako drzé opici
- [B] 
jde mu to jako pytli blech
- [C] jde mu to jako psovi pastva
- [D] jde mu to jako vyorané myši
# 5 
Která z následujících vět je zapsána pravopisně správně?
- [A] S vypětím všech sil doklopítal zraněný kůň do cíle.
- [B]  S vypjetím všech sil doklopítal zraněný kůň do cíle.
- [C] S v ypětím všech sil doklopýtal zraněný kůň do cíle.
- [D] S vypjetím všech sil doklopýtal zraněný kůň do cíle.
# 6 
Přiřaďte k jednotlivým souvětím (6.1–6.4) druh vedlejší věty (A–F), která se 
v daném souvětí vyskytuje.
(Žádnou možnost z nabídky A–F nelze přiřadit víckrát než jednou.)
## 6.1 Až dopíšu referát z přírod opisu, půjdu ven se psem. 
## 6.2 Velice si přál, aby mu tuto chybu už nikdy nevyčetla. 
## 6.3 Začni pravidelně běhat, ať se zase dostaneš do kondice. 
## 6.4 Při večeři ji překvapil otázkou, zda se za něj nechce provdat. 
- [A] vedlejší věta předmětná
- [B] vedlejší věta přívlastková
- [C] vedlejší věta příslovečná místní
- [D] vedlejší věta příslovečná časová
- [E] 
vedlejší věta příslovečná účelová
- [F] 
vedlejší věta příslovečná způsobová
# 7 
Ke k aždé z následujících podúloh (7.1 a 7.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 7.1 N apišt e podstatné jméno, které je v 1. pádě čísla jednotného tříslabičné, je příbuzné 
se slovem CHRÁNIT a skloňuje se podle vzoru SOUDCE.
## 7.2 Napište podstatné jméno, které je v 1. pádě čísla jednotného tříslabičné, je příbuzné 
se slovem VĚŘIT a skloňuje se podle vzoru ŽENA.

VÝC HOZÍ TEXTY K ÚLOHÁM 8–12
TEXT  1
(1) Národní muzeum v Praze otevřelo 24. listopadu 2021 novou výstavu s názvem 
*Okna do pravěku*. Ve čtyřech výstavních sálech mohou návštěvníci obdivovat unikátní 
exponáty přibližující vývoj života na Zemi od prvohor do čtvrtohor.
Součástí výstavy je asi dva tisíce exponátů. Nad vitrínami s černým rámem, v nichž 
se některé z vystavovaných předmětů nacházejí, jsou umístěny pohyblivé reflektory, jež 
pomocí světel a stínů vytvářejí iluzi terénu TEHDEJŠÍ KRAJINY. Pozornost upoutají také 
animace, zaměřené převážně na dětské publikum, které HRAVÝM ZPŮSOBEM a zároveň 
naučně vysvětlují komplikovaný proces vzniku zkamenělin. Ve výstavních sálech jsou 
dále umístěny odlitky zkamenělin nebo interaktivní tabule, jež komiksovou formou 
představují paleontologii, přírodní vědu zabývající se studiem zkamenělin. 
V prvním sále se nachází například zkameněl ina nejstarší suchozemské rostliny, 
která na Zemi rostla asi před 432 miliony let. Tento ex ponát, pocházející ze sbírky, jejímž 
majitelem byl Joachim  Barrande, muzeum získalo před více než sto lety. 
(2) V druhém sále je umístěn model jediného dinosaura kdysi žijícího na českém 
území. Tělo veleještěra trhají žraloci. Dramatické ztvárnění drsného souboje inspiroval 
nález třiceticentimetrové kosti tohoto dávného tvora, na níž byly patrné otisky žraločích 
zubů. Sál číslo 3 seznamuje návštěvníky nejen se sopečnou činností, ale i s různými 
živočichy z období třetihor, ve čtvrtém sále je vystaven obří model mamuta s mládětem. 
Cílem *Oken do pravěku* je propojovat dějiny s vývojem přírody. Od zahájení příprav 
výstavy do jejího zpřístupnění veřejnosti uběhlo sedm let. Předpokládá se, že *Okna do* 
*pravěku* budou v muzeu k vidění ještě velmi dlouho.
(*www.nm.cz; radiozurnal.rozhlas.cz, upraveno*)
TEXT 2
Univerbizace: z vícesl ovného pojmenování vzniká jednoslovné pojmenování 
stejného/podobného významu. Výsledkem univerbizace je např. pojmenování *náklaďák* 
(*nákladní vůz* � *náklaďák*).
Multiverbizace: z jednos lovného pojmenování vzniká víceslovné pojmenování 
stejného/podobného významu. Výsledkem multiverbizace je např. pojmenování *vykonat* 
*návštěvu* (*navštívit* � *vykonat návštěvu*).
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Výstava *Okna do pravěku* začala být připravována v druhém desetiletí 
21. století. 
## 8.2  Jeden z exponátů výstavy *Okna do pravěku* pochází ze sbírky, která alespoň 
nějaký čas patřila Joachimu Barrandovi. 
## 8.3 Pro účely výstavy *Okna do pravěku* byl vydán komiks, v němž vystupuje 
paleontolog představující svůj vědní obor. 
## 8.4 Každý ze zhruba dvou tisíc vystavovaných předmětů, které jsou součástí 
výstavy *Okna do pravěku*, je umístěn v prosklené skříňce s černým rámem. 
# 9 
Vypište z druhé části TEXTU 1 tři měkká přídavná jména.
Chybějíc í dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 10 
Které z následujících tvrzení o dvou pojmenováních zapsaných v TEXTU 1 
velkými písmeny je pravdivé?
Úlohu řešte na základě informací uvedených v TEXTU 2.
- [A] Jak pojmenování *hravým způsobem*, tak pojmenování *tehdejší krajiny* jsou 
výsledkem univerbizace.
- [B] 
Jak pojmenování *hravým způsobem*, tak pojmenování *tehdejší krajiny* jsou 
výsledkem multiverbizace.
- [C] Pojmenování *hravým způsobem* je výsledkem univerbizace, totéž však neplatí 
o pojmenování *tehdejší krajiny*.
- [D] Pojmenování *hravým způsobem* je výsledkem multiverbizace, totéž však neplatí 
o pojmenování *tehdejší krajiny*.
# 11 
Tvrzení č. 1: Zájmeno *které* v TEXTU 1 odkazuje k podstatnému jménu *animace*.
 
Tvrzení č. 2: Místo chybného tvaru *níž* musí být v TEXTU 1 užit tvar *nichž*: zájmeno 
totiž odkazuje k podstatnému jménu užitému v množném čísle (*kosti*).
 
Je alespoň n ěkteré z výše uvedených tvrzení pravdivé?
(Posuzované tvary zájmen jsou v TEXTU 1 vyznačeny tučně.)
- [A] ano, obě tato tvrzení
- [B] 
ano, pouze tvrzení č. 1
- [C] ano, pouze tvrzení č. 2
- [D] ne, žádné z těchto tvrzení
# 12 
Které z následujících tvrzení je pravdivé?
(Slova *unikátní* a *komplikovaný* pocházejí z TEXTU 1 a jsou v něm podtržena.)
- [A] Slova *unikátní* a *jedinečný* jsou v kontextu TEXTU 1 synonymy, totéž platí i pro 
dvojici slov *komplikovaný* – *složitý*.
- [B] 
Slova *unikátní* a *jedinečný* nejsou v kontextu TEXTU 1 synonymy, totéž platí i pro 
dvojici slov *komplikovaný* – *složitý*.
- [C] Slova *unikátní* a *jedinečný* jsou v kontextu TEXTU 1 synonymy, slova *komplikovaný* 
a *složitý* však v kontextu tohoto textu synonymy nejsou.
- [D] Slova *unikátní* a *jedinečný* nejsou v kontextu TEXTU 1 synonymy, slova 
*komplikovaný* a *složitý* však v kontextu tohoto textu synonymy jsou.
# 13 
Rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 13.1 Oba předsedové včera večer stvrdili svým podpisem koaliční smlouvu. 
## 13.2 Ze spadanýc h švestek upekla závin podle osvědčeného rodinného receptu. 
## 13.3 Její poměnkově modré oči, zářivý úsměv a husté vlasy upoutaly každého, 
kdo ji spatřil. 
## 13.4 Vysvětlení této kauzy stále není dostačující, proto je nutné celý případ 
znovu přezkoumat. 

VÝCHOZÍ TEXT K ÚLOZE 14
===

Věnovali jsme pozornost zejména zásadnímu problému ***** v poslední kapitole. 
Nejdůležitější fakta � ��� Petrem Štěpánkem, vedoucím vědeckého týmu, vezmeme 
v potaz. 
# 14
## 14.1 Napište náležitý spisovný tvar slova *zmíněný*, který patří na první vynechané 
místo (*****) ve výchozím textu.
## 14.2 Napište náležitý spisovný tvar slova *předložený*, který patří na druhé vynechané 
místo (�����) ve výchozím textu.
(Po doplnění  náležitých tvarů slov musí být výchozí text gramaticky správný 
a smysluplný.)
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Mlčky znovu vyrazili na dlouhou cestu. Hodiny pochodovali bez odpočinku. 
Slunce už klesalo, když se ocitli na konci té dlouhé řady vrchů. Šli teď velmi 
zvolna a Gimli se hrbil.
- [B] Dospěli k němu krátce před polednem. Na zeleném svahu těsně pod hřebenem 
byl trávník pošlapán spoustou dupajících nohou. Konečně našli první stopy 
skřetů! Aragorn začal bedlivě zkoumat terén.
- [C] Jen Legolas kráčel se stále stejnou lehkostí. Dovedl totiž spát tak, že v duchu 
bloudil pěšinkami elfích snů, zatímco se s otevřenýma očima procházel ve 
světle tohoto světa. 
- [D] Ráno byl jako první vzhůru Legolas. „Vstávat!“ volal. „Čekají nás podivné věci. 
Nevím, jestli dobré, nebo zlé, ale volají nás.“ Aragorn a Gimli ihned vyskočili 
a po snídani se všichni vydali směrem k prvnímu z vrchů, táhnoucích se do dáli.
- [E] Tahle štvanice už ho začínala zmáhat. Za ním šel chmurně Aragorn, tu a tam se 
skláněje, aby si na zemi prohlédl další otisk skřetích nohou.
- [F] „Chvíli tu odpočívali,“ oznámil svým druhům, „ale stopy jsou už staré. Odhaduji, 
že je to třikrát dvanáct hodin, co tady skřeti byli. Čeká nás ještě mnoho mil.“
(*J. R. R. Tolkien, Pán prstenů: Dvě věže, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____

VÝCHOZÍ TEXT K ÚLOZE 16
===

Jana a Lucka si měly udělat výpisky z textu: *Mars, čtvrtá planeta Sluneční soustavy, je* 
*oproti Zemi znatelně menší. Jeho řídká atmosféra se skládá hlavně z CO2 (96 %), voda* 
*v kapalném skupenství se zde nevyskytuje. Na povrchu Marsu najdete krátery, vysoké sopky* 
*a hluboké kaňony. Povrchová teplota se pohybuje od minus 143 stupňů Celsia do plus* 
*35 stupňů Celsia.* 
Janiny výpisky
Lucčiny výpisky 
PLANETA MARS
��4. Slun. soust. 
��znatelně menší než Země
��řídká atmosféra 96 % (hlavně CO2)
��nevyskytuje: H2O 
���najdeme: krátery, vysoké sopky 
a hlub. kaňony
��pov. tepl.: min. 143 °C × max. 35 °C
MARS
��4. planeta Slun. soust. 
��menší než Země
��atmosféra: 96 % CO2
��voda v kapalném skup.: NE
��povrch: krátery, sopky, kaňony
��povrch. tepl.: −143 °C � 35 °C
# 16 
Které z následujících tvrzení o  výpiscích uvedených ve výchozím textu je 
pravdivé?
- [A] Ani Janiny, ani Lucčiny výpisky nejsou dobře zpracované: obě dívky totiž 
používají zkratky a ty nejsou pro účel výpisků vhodné.
- [B] 
Ani Janiny, ani Lucčiny výpisky nejsou dobře zpracované: obě dívky totiž 
používají cizí slova a ta nejsou pro účel výpisků vhodná.
- [C] Janiny výpisky jsou zpracované lépe než Lucčiny, navíc jsou zcela v souladu 
s informacemi uvedenými v textu, s nímž dívky pracovaly.
- [D] Lucčiny výpisky jsou zpracované lépe než Janiny, navíc jsou zcela v souladu 
s informacemi uvedenými v textu, s nímž dívky pracovaly.
VÝCHOZÍ TEXT K ÚLOZE 17
===

Loni jsem poprvé jela na jazykový tábor do sluné Itálie. Kromě jiných aktivit 
naplánovali naši vedoucí také několik výletů.
Nejdřív jsme samozřejmě zamířili do Benátek. Během plavby vodními kanály jsme 
obdivovali úchvatnou italskou architekturu. Většina starobilých domů stojí na dřevěných 
kůlech, které řemeslníci kdysi zapustili do mořského dna. Mořská voda proniká do ulic 
i na náměstí, na to jsou ovšem místní lidé už docela zvyklí. Ocenili jsme, že v historickém 
centru nejezdí auta. Procházka bez výfukových plynů byla příjemným zpestřením.
Co mě ale trochu sklamalo, byl poměrně velký nepořádek v uličkách. Tamější 
obyvatelé by mohli aspoň trochu času, který obvykle věnují vysedávání v kavárničkách, 
objetovat úklidu svého města. Svým přátelským chováním si nás však Italové získali, 
proto jsme jim podobné prohřešky odpustili.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ. 
Slova zapište bezchybně ve ste j ném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.

VÝCHOZÍ TEXT K ÚLOHÁM 18–23
===

(1) Tým z oddělení vražd uzavřel celý areál natažením pásky přes King Street. Já, Peter 
Grant, jsem hlídal oblast u kostela a moje blonďatá kolegyně Lesley Mayová měla na 
starost střed ulice. Oba jsme byli strážníci v zácviku, a tak na nás musel dohlížet zkušený 
konstábl, který dnes tuto každodenní povinnost svědomitě vykonával z nedalekého 
baru. Po chvíli se mi rozezvonil služební mobil. Když se mi ho nakonec podařilo 
vyštrachat ze změti výstroje, zjistil jsem, že volá Lesley. Řekla mi, že je jí zima, a tak si jde 
pro kafe, a prý jestli chci taky. 
(2) „To by mi bodlo,“ odpověděl jsem a sledoval, jak uhání k James Street. Byla pryč 
sotva minutu, když jsem poblíž kostela uviděl jakéhosi muže ve staromódním obleku.
Obrátil jsem se na něj s kontaktním pozdravem metropolitní policie: „Héj! Co tam 
děláte?“
Dotyčný se otočil a já jsem zahlédl jeho bledou tvář. „Pojďte SEM,“ kývl na mě.
Přesvědčil jsem se, že mám u sebe obušek, a pak jsem k němu směle zamířil. Byl jsem 
překvapen, jak je ten chlap malý. I v botách měl nějakých sto padesát čísel. Potlačil jsem 
nutkání si přidřepnout, abychom měli obličeje v jedné rovině.
„Já to všechno viděl, vašnosti,“ spustil muž. „Bylo to PŘÍŠERNÝ.“
(3) Poněvadž do nás hustili, že napřed si máme vždycky zapsat jméno a adresu, vytáhl 
jsem notes a propisku: „Můžu se zeptat, jak se jmenujete?“
„Ovšemže, vašnosti. Moje jméno je Nicholas Wallpenny, ale nechtějte  po mně, abych 
to vyhláskoval, protože s abecedou jsem se nikdy důkladně neobeznámil.“
„A teď,“ pokračoval jsem, „mi stručně popište, co jste tady viděl.“
„Viděl jsem toho habaděj, vašnosti.“
„Pokud jste očitým svědkem vraždy,“ řekl jsem, „bude lepší, když půjdete podat 
výpověď na stanici.“
„S tím by mohla bejt potíž,“ odpověděl, „anžto jsem už sto dvacet let po smrti.“
(*B. Aaronovitch, Řeky Londýna, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Peter Grant, kolega Lesley Mayové, je vyšší než muž ve staromódním obleku. 
## 18.2 Během výslechu vyšlo najevo, že v yšetřovaná vražda Nicholase Wallpennyho 
se stala už před sto dvaceti lety. 
## 18.3 Zatímco strážníci v zácviku hlídali místo činu, konstábl dostal za úkol 
vyslechnout v baru svědky vraždy. 
## 18.4 Od chvíle, kdy strážníkovi zazvonil telefon, do doby, kdy se blízko kostela 
objevil muž ve staromódním obleku, uplynula přesně jedna minuta. 
# 19
## 19.1 Vypište z první části výchozího textu české přídavné jméno obsahující dva 
kořeny.
## 19.2 Vypište z první části výchozího textu sloveso obsahující neslabičnou předponu.
# 20 
Které z následujících tvrzení o dvou slovech zapsaných ve výchozím textu 
velkými písmeny je pravdivé?
- [A] V daném kontextu je slovo *sem* spisovné a tvar *příšerný* je také spisovný.
- [B] 
V daném kontextu je slovo *sem* spisovné, avšak tvar *příšerný* je nespisovný.
- [C] V daném kontextu je slovo *sem* nespisovné, avšak tvar *příšerný* je spisovný.
- [D] V daném kontextu je slovo *sem* nespisovné a tvar *příšerný* je také nespisovný.
# 21 
Kterou z následujících dvojic slov lze v kontextu výchozího textu považovat za 
antonyma?
(První slovo z každé dvojice pochází z výchozího textu a je v něm vyznačeno tučně.)
- [A] poblíž – nedaleko
- [B] 
obrátil – nepřevrátil
- [C] spustil – vytáhl
- [D] stručně – obšírně
# 22 
Která z následujících možností nejlépe zachovává význam úseku podtrženého 
v první části výchozího textu?
- [A] Řekla mi: „Je jí zima, a tak si jde pro kafe. Chceš taky?“
- [B] 
Řekla mi: „Je mi zima, a tak si jdu pro kafe. Chceš taky?“
- [C] Řekla mi: „Je jí zima, a tak si jde pro kafe. Prý chceš taky.“
- [D] Řekla mi: „Je mi zima, a tak si jdu pro kafe. Prý chceš taky.“
# 23 
Kolik ze sloves podtržených ve třetí části výchozího textu je užito 
v rozkazovacím způsobu?
- [A] pouze jedno
- [B] 
celkem dvě
- [C] celkem tři
- [D] celkem čtyři
# 24 
Vypište z každé z následujících vět (24.1 a 24.2) základní skladební dvojici.
(Základní skladební dvojice musí být zapsány pravopisně správně.)
## 24.1 Bezpečnost všech účastníků bude po celou dobu konání konference zajišťovat 
městem najatá soukromá firma.
## 24.2 Na přípravě závěrečné školní slavnosti se podíleli nejen žáci z vyšších ročníků, ale 
i jejich rodiče.

VÝCHOZÍ TEXT K ÚLOHÁM 25–29
===

V současné  době je díky holicím strojkům péče o vousy celkem jednoduchá. Naši 
předkové to ale měli daleko těžší. Zpočátku se k holení používaly různé ostré předměty, 
později i nabroušené dýky a nože. V novověku byly tyto nástroje nahrazeny břitvou, s níž 
bylo holení sice rychlé, ***** přinášelo rizika. Docházelo totiž  k různým poraněním – 
stačilo břitvu málo naostřit nebo přiložit na tvář ve špatném úhlu. Břitvu proto používali 
především zkušení holiči.
Za objevitele holicího strojku je často mylně považován americký podnikatel King 
C. Gillette. Holicí strojek skládající se z držátka a čepelky ovšem vynalezli sourozenci 
Kampfovi. Svůj vynález, nelichotivě nazývaný Kampfovy hrábě, přesto ale velmi 
oblíbený, si Frederik Kampf a jeho bratr Otto nechali  patentovat roku 1880. Gillette 
jejich práci pouze zdokonalil: jako první totiž sestrojil holicí strojek tak, že čepelka byla 
vyměnitelná. Svůj vylepšený strojek představil světu v roce 1901. Žiletky, jak se těmto 
čepelkám začalo záhy říkat, později ocenily i ženy. V roce 1915 byly totiž na trh uvedeny 
dámské šaty bez rukávů a ženám, které tyto na tehdejší dobu necudné šaty chtěly nosit, 
módní časopis doporučil, aby se zbavily chloupků v podpaží. 
(*www.dvojka.rozhlas.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Původní označení *čepelka* bylo v roce 1915 nahrazeno pojmenováním 
*žiletka*. 
## 25.2 Jednou z příčin poranění při holení břitvou bylo přiložení tohoto nástroje 
na tvář v nesprávném úhlu. 
## 25.3 Nelichotivá přezdívka holicího strojku, který byl patentován v roce 1880, 
snížila zájem o koupi tohoto produktu. 
## 25.4 Na rozdíl od holicího strojku patentovaného v roce 1880 byla čepelka 
u Gillettova holicího strojku vyměnitelná. 
# 26 
Které z následujících tvrzení odpovídá výchozímu textu?
- [A] Autor textu předkládá čtenářům objektivní informace týkající se holicích strojků, 
nikoli své názory na holení ženského podpaží.
- [B] 
Autor textu předkládá čtenářům své domněnky týkající se podnikatele Gilletta, 
nikoli své názory na rizika spojená s holením břitvou.
- [C] Autor textu předkládá čtenářům nejen objektivní informace týkající se holicích 
strojků, ale také své názory na holení ženského podpaží.
- [D] Autor textu předkládá čtenářům nejen své domněnky týkající se podnikatele 
Gilletta, ale také své názory na rizika spojená s holením břitvou.
# 27 
Které z následujících tvrzení o větě podtržené ve výchozím textu je pravdivé?
- [A] V této větě se nevyskytuje žádné podstatné jméno užité v 2. pádě.
- [B] 
V této větě se nevyskytuje žádné podstatné jméno užité ve 3. pádě.
- [C] V této větě se nevyskytuje žádné podstatné jméno užité ve 4. pádě.
- [D] V této větě se nevyskytuje žádné podstatné jméno užité v 6. pádě.
# 28 
Kterou z následujících možností je nutné doplnit na vynechané místo (*****) ve 
výchozím textu, aby dané souvětí bylo smysluplné a gramaticky správné?
- [A] protože však
- [B] 
zároveň však
- [C] protože aspoň
- [D] zároveň aspoň
# 29 
Které z následujících tvrzení o slovech tučně vyznačených ve výchozím textu je 
pravdivé?
(Při řešení posuzujte pouze i/*y* a užití velkých písmen.)
- [A] Pravopisně správně jsou zapsána obě tato slova.
- [B] 
Pravopisně správně není zapsáno žádné z těchto slov.
- [C] Pravopisně správně je zapsáno pouze první z těchto slov. 
- [D] Pravopisně správně je zapsáno pouze druhé z těchto slov.
# 30 
Přiřaďte k jednotlivým text ům (30.1–30.3) možnost (A–E), která daný text 
nejlépe vystihuje.
(Žádnou možnost z nabídky A–E nelze přiřadit víckrát než jednou.)
## 30.1  Svatý Matěj ledy láme,
nemá-li je, nadělá je. 
## 30.2  Cestující vsedě stáli
mlčky v živém hovoru,
zastřelený zajíc v dáli
běžel z vršku nahoru. 
## 30.3 K emíru spěchá Gerer se svým koněm.
Štít roztříští mu, zdrtí kroužky zbroje
a do útrob mu sáhne ostrým hrotem.
Skrz naskrz tělem prožene svůj oštěp,
bez života je nechá vprostřed pole.
Olivier praví: „Dobrá bitva to je.“ 
- [A] 
bajka
- [B] 
pranostika
- [C] 
úryvek z eposu
- [D] 
úryvek z humoristické prózy
- [E] 
úryvek z nonsensové poezie
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
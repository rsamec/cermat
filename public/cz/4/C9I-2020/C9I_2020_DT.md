# 1 
Která z následujících vět obsahuje pravopisnou chybu?
- [A] Spolužáci obdivovali havranní vlasy populární herečky. 
- [B] 
Ochranné zbarvení živočichů často zmate jejich nepřátele.
- [C] Využili jsme nebývalé pohostinnosti našich nových sousedů.
- [D] Předem připravené pokrmy ohříváme v nové mikrovlnné troubě.
VÝCHOZÍ TEXTY K ÚLOHÁM 2–6
===

TEXT 1
Přišel mi k svátku gratulovat Olda 
a přinesl mi žlutý tulipán 
a pěknou reprodukci od Marolda, 
je na ní vidět bitva u Lipan.
Pověsil jsem si bitvu do pokoje 
a tulipán jsem pod ni postavil. 
Jó, umění a kytky, to je moje!
Pak jsem to s Oldou pěkně oslavil. 
Proč nechal jsem tulipán pod obrazem?
Proč?
Proč jsem ho radši nepostavil na zem?
Proč?
Když výstřel padne,
voják se kácí, 
tulipán vadne,
barva se ztrácí. 
I kytka pozná,
že bitva hrozná
životu nesvědčí.
A proto tvrdím, že když kvůli pánům 
se lidi začnou mezi sebou rvát,
neprospívá to vůbec tulipánům.
A nezlobte se – já mám kytky rád.
(*Vzhledem k povaze jedné z úloh není zdroj výchozího textu uveden.*)
TEXT 2
Metonymie je přenesení pojmenování na základě věcné nebo logické souvislosti. 
Např. *četli jsme Máchu* znamená, že jsme četli text, který napsal K. H. Mácha – 
zaměňujeme tedy věc (Máchův text) za jejího tvůrce (spisovatele K. H. Máchu).
(*CZVV*)
# 2 
Které z následujících tvrzení prokazatelně neodpovídá TEXTU 1?
- [A] Oslavenec vyjádřil pozitivní vztah k umění.
- [B] 
Oslavenec projevil nesouhlasný postoj k násilí. 
- [C] Oslavenec položil otázky, které souvisely s umístěním tulipánu.
- [D] Oslavenec byl zklamán z toho, že mu k svátku pogratuloval jediný člověk. 
# 3 
Ve kterém z následujících úseků TEXTU 1 se nejvýrazněji uplatňuje metonymie?
Úlohu řešte na základě definice uvedené v TEXTU 2.
- [A] přinesl mi žlutý tulipán
- [B] 
je na ní vidět bitva u Lipan
- [C] pověsil jsem si bitvu do pokoje
- [D] přišel mi k svátku gratulovat Olda
# 4 
Rozhodněte o každém z následujících tvrzení, zda odpovídá TEXTU 1 (A), 
nebo ne (N).
 
A 
N
## 4.1 Jde o ukázku literatury neumělecké. 
## 4.2 V první sloce začíná jednoslabičným slovem více veršů než v druhé sloce. 
## 4.3 V první sloce se spolu rýmují liché verše a zároveň se spolu rýmují sudé 
verše. 
## 4.4 V podtrženém úseku textu mají všechny verše stejný počet slabik. 
# 5
## 5.1 Napište spisovné podstatné jméno, které je v 1. pádě čísla jednotného 
dvouslabičné, je příbuzné se slovem HROZNÁ a skloňuje se podle vzoru ŽENA.
## 5.2 Napište spisovné podstatné jméno, které je v 1. pádě čísla jednotného 
dvouslabičné, je příbuzné se slovem NESVĚDČIT a skloňuje se podle vzoru PÁN.
## 5.3 Napište spisovné podstatné jméno, které je v 1. pádě čísla jednotného 
tříslabičné, je příbuzné se slovem ZEM a skloňuje se podle vzoru HRAD.
(Slova *hrozná*, *nesvědčit* a *zem* pocházejí z TEXTU 1, správná odpověď se v TEXTU 1 
nevyskytuje.)
# 6 
Které z následujících tvrzení je pravdivé?
(Posuzované tvary slova *tulipán* jsou v TEXTU 1 vyznačeny tučně.)
- [A] Slovo *tulipán* je v textu užito jednou v prvním pádě, jednou ve třetím pádě 
a třikrát ve čtvrtém pádě. 
- [B] 
Slovo *tulipán* je v textu užito jednou v prvním pádě, třikrát ve čtvrtém pádě 
a jednou v šestém pádě.
- [C] Slovo *tulipán* je v textu užito dvakrát v prvním pádě, jednou ve třetím pádě 
a dvakrát ve čtvrtém pádě.
- [D] Slovo *tulipán* je v textu užito dvakrát v prvním pádě, dvakrát ve čtvrtém pádě 
a jednou v šestém pádě.
VÝCHOZÍ TEXT K ÚLOZE 7
===

S nap*tím jsme čekali, jak dopadne nehoda na kruhovém ob*zdu, naštěstí se ale obešla 
bez ob*tí na životech.
(*CZVV*)
# 7 
Na vynechaná místa (*) ve výchozím textu je třeba doplnit *ě/je* tak, aby text 
byl pravopisně správně. Ve které z následujících možností jsou *ě/je* uvedena 
v odpovídajícím pořadí?
- [A] ě – ě – je
- [B] 
ě – je – ě
- [C] je – ě – je
- [D] je – je – ě
VÝCHOZÍ TEXT K ÚLOHÁM 8–13
===

(1) Odbila půlnoc, v pokoji se zablesklo OSTRÉ světlo a před Skružem stála podivná 
postava v dlouhém rouchu. Vlasy měla stářím bílé, ale na růžové tváři nebyla jediná 
vráska. Z hlavy jí sálalo oslňující světlo, které ozařovalo celý pokoj.
„Vy jste ten duch, jehož příchod mně byl oznámen?“ zeptal se Skruž. „Ano, jsem 
duch minulých Vánoc.“ TICHÝ hlas jako by doléhal odněkud z dálky. „Jsem tady kvůli tvé 
záchraně. Vstaň, půjdeš se mnou!“ 
Výmluvy na ŠPATNÉ počasí byly marné. Duch uchopil Skruže za rameno a zamířil 
s ním k oknu. Skruž vyděšeně zaúpěl: „Jsem jen smrtelník, spadnu na zem.“ Duch mu ale 
položil ruku na srdce a pak oba prošli skrz zeď. 
(2) Skruž se najednou ocitl uprostřed polí. Město zmizelo a s ním i tma. Byl jasný zimní 
den. „Probůh!“ zvolal Skruž, když se rozhlédl kolem. „Tady to znám, tady jsem byl doma! 
Tady jsem byl malý kluk!“ Duch se na něj laskavě podíval a Skruž stále cítil jeho LEHKÝ 
dotek, který mu pronikl do nitra duše. „Po té cestě bych mohl jít se zavřenýma očima,“ 
pokračoval Skruž. „To je divné, že sis na ni celá léta nevzpomněl,“ řekl mu duch. „Pojďme 
dál.“
(3) Náhle se před nimi objevilo městečko. Skruž cestou poznával každá vrátka, každý 
sloup i strom. Vzpomněl si na jména všech lidí, které míjeli. Proč měl ale takovou radost, 
že je vidí? Proč se mu jindy tak chladné oči rozzářily a jeho srdce se rozbušilo jinak než 
obvykle? Skruž dokonce slyšel, jak si všichni přejí veselé Vánoce. Co mu bylo do veselých 
Vánoc? Žádný užitek z nich přece neměl. Přesto se ale najednou cítil jinak než dříve.
(*Ch. Dickens, Vánoční koleda, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Informaci, že ho navštíví duch, Skruž dostal ještě předtím, než ducha 
minulých Vánoc spatřil. 
## 8.2 Během setkání s duchem minulých Vánoc dal Skruž alespoň jednou 
duchovi najevo, že má strach. 
## 8.3 Díky Skružovi si duch minulých Vánoc připomněl místo, kde trávil dětství. 
## 8.4 Ačkoli byl Skruž obvykle bezcitný, zapůsobilo na něj, když mu dávní přátelé 
srdečně popřáli příjemné prožití Vánoc. 
# 9
## 9.1 Vypište z první části výchozího textu sloveso, které je v textu užito 
v rozkazovacím způsobu.
## 9.2 Vypište z druhé části výchozího textu sloveso, které je v textu užito 
v rozkazovacím způsobu.
# 10 
Které z následujících tvrzení o zájmenech tučně vyznačených ve výchozím textu 
není pravdivé?
- [A] Zájmeno *ním* vyznačené v první části textu zastupuje podstatné jméno Skruž.
- [B] 
Zájmeno *mu* vyznačené v první části textu zastupuje podstatné jméno Skruž.
- [C] Zájmeno *ním* vyznačené v druhé části textu zastupuje podstatné jméno Skruž.
- [D] Zájmeno *mu* vyznačené v druhé části textu zastupuje podstatné jméno Skruž.
# 11 
Které z následujících tvrzení o slovech zapsaných ve výchozím textu velkými 
písmeny je pravdivé?
- [A] Slovo *ostrý* je v textu užito ve významu *vyznačující se* *přísností, strohostí*.
- [B] 
Slovo *tichý* je v textu užito ve významu *málomluvný, mlčenlivý*. 
- [C] Slovo *špatný* je v textu užito ve významu *nesprávný, chybný*. 
- [D] Slovo *lehký* je v textu užito ve významu *mající malou míru, jemný*. 
# 12 
Ve kterém z následujících úseků výchozího textu se vyskytuje předložka?
(Posuzované úseky jsou ve výchozím textu podtrženy.)
- [A] měl ale takovou radost, že je vidí
- [B] 
zvolal Skruž, když se rozhlédl kolem
- [C] Skruž se najednou ocitl uprostřed polí
- [D] proč se mu jindy tak chladné oči rozzářily
# 13 
Ve kterém z následujících úseků výchozího textu se vyskytuje přívlastek 
neshodný?
- [A] vzpomněl si na jména všech lidí
- [B] 
na růžové tváři nebyla jediná vráska
- [C] náhle se před nimi objevilo městečko
- [D] po té cestě bych mohl jít se zavřenýma očima
# 14 
Která z následujících vět obsahuje pravopisnou chybu?
- [A] Za nevysvětlitelných okolností se loni ztratil klíčový důkaz. 
- [B] 
Od začátku policejního vyšetřování uplinulo už několik týdnů.
- [C] Před necelým měsícem jsem neúmyslně ublížil jednomu člověku.
- [D] Při vzpomínce na děsivé činy toho zlosyna jsem začala hlasitě vzlykat.
# 15 
Seřaďte jednotlivé části textu (A–F) za sebou tak, aby byla dodržena textová 
návaznost.
- [A] Byl to neradostný seznam. Skoro všechno, co jsme vezli, teď leželo na mořském 
dně. Zůstaly nám jen šaty, které jsme měli na sobě, a několik zrezivělých 
masových konzerv. 
- [B] Bouře, trvající několik hodin, ustala a my jsme konečně mohli přistát. 
Z posledních sil jsme se vypotáceli ze člunů. Byli jsme promočení, promrzlí 
a překvapení tím, že jsme dosud naživu.
- [C] Zatímco jsme čekali, až se ti dva vrátí, shromáždili jsme se okolo člunů, 
abychom zjistili, o co všechno jsme na moři přišli. 
- [D] Otevřeli jsme jeho kovové zámky v naději, že najdeme něco užitečného, ale 
byla v něm jen třísvazková sbírka povídek, jejíž stránky nasákly mořskou vodou.
- [E] Na chvíli jsme si odevzdaně lehli na mořský břeh a pokoušeli se vzpamatovat 
z vysilující cesty. Pak se Fiona s Horácem vydali nasbírat naplavené dříví na 
oheň. 
- [F] Snad ještě budou k jídlu. Našli jsme také Bronwynin obrovitý lodní kufr, 
nezničitelný a zřejmě nepotopitelný. Byl nehorázně těžký. 
(*R. Riggs, Podivné město, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
VÝCHOZÍ TEXT K ÚLOZE 16
===

Světově proslulí vědci se nedávno sešli, aby probrali další postup při hledání nového 
léku.
(*CZVV*)
# 16 
Určete pád a vzor přídavných jmen, která jsou ve výchozím textu podtržena.
Pád zapište číslicí, vzor zapište celým slovem (nepoužívejte zkratky). Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.
# 17 
Přiřaďte k jednotlivým větám (17.1–17.4) odpovídající tvrzení (A–F).
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 17.1 Poblíž supermarketu jsem včera nalezl obrovské kontejnery plné ovoce 
a zeleniny. 
## 17.2 Nedávný nález zcela opuštěných hnízd orlů a supů byl pro vědce velkým 
zklamáním. 
## 17.3 Při výstupu na jeden z vrcholů pohoří zaskočily zkušené horolezce bouřky 
a krupobití. 
## 17.4 Kamarádi ze třídy mi ochotně pomohli s vypracováním úkolů z němčiny 
a angličtiny. 
- [A] 
Ve větě je podmět rozvitý a přísudek jmenný se sponou.
- [B] 
Ve větě je podmět rozvitý a přísudek slovesný.
- [C] 
Ve větě je podmět nevyjádřený a přísudek jmenný se sponou.
- [D] 
Ve větě je podmět nevyjádřený a přísudek slovesný.
- [E] 
Ve větě je podmět několikanásobný a přísudek jmenný se sponou.
- [F] 
Ve větě je podmět několikanásobný a přísudek slovesný.
VÝCHOZÍ TEXT K ÚLOZE 18
===

Lidé by měli pomáhat nejen svým blízkým, ale i cizím lidem v nouzy. Tento názor sdílí 
i Hedvika, proto se zúčastnila se dvěma spolužačkami dobročinné akce. 
V jednom z nejznámnějších pražských divadel se uskutečnila premiéra české hry. 
Všichni umělci se vzdali svých honorářů ve prospěch malých pacientů z dětské léčebny. 
Společně s penězy, které se vybraly na vstupném, byla výsledná částka putující za dětmi 
poměrně vysoká. Děvčata využila zvláštní nabídky a koupila si lístky za nejvyšší možnou 
cenu. Díky tomu se dívky setkaly v zákulisí se všemi herci, kteří ztvárnili hlavní role. Byli 
velmi vstřícní a po zbytek večera nadšeným dívkám vyprávěli humorné historky. 
Když akce skončila, Hedvika i její kamarádky se cítily nesmírně příjemně. Přispěly na 
dobrou věc, navíc na chvíle ztrávené s herci budou dlouho vzpomínat.
(*CZVV*)
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
VÝCHOZÍ TEXTY K ÚLOHÁM 19–23
===

TEXT 1
(1) Nejproslulejším posvátným místem starověkého Řecka byla nepochybně věštírna 
v Delfách. V 7. století př. n. l., v době její největší popularity, sem přicházely tisíce 
poutníků. Delfy leží v nadmořské výšce 570 metrů na strmém svahu hory, a tak putování 
do věštírny bylo velmi namáhavé. Někteří poutníci se plahočili pěšky až z Athén, jiní se 
plavili po moři do přístavu na severním pobřeží Korintského zálivu a ODTUD pokračovali 
rovinatou krajinou směrem k věštírně.
(2) Nejprve se poutníci očistili v NEDALEKÉM pramenu, pak mohli božstvu položit 
svůj dotaz. Zaplatili předepsaný POPLATEK a otázku napsanou na destičce odevzdali 
chrámovému knězi, který ji donesl moudré Pýthii. Věštkyně seděla ve svatyni a v extázi 
jí z úst vycházely jakési zvuky. Do transu se přiváděla údajně žvýkáním vavřínových 
listů či vdechováním jedovatých vulkanických výparů. Její stěží srozumitelnou odpověď 
interpretoval další kněz, který ji ve zveršované podobě předal tazateli.
(3) Poutníci kladli jak otázky týkající se politiky, tak otázky související se všedním 
životem. Někdy promlouvala věštkyně jednoznačně, mnohé odpovědi však byly nejasné. 
Například lýdský král Kroisos se věštkyně otázal, co by se stalo, kdyby zaútočil na Persii. 
Padla by velká říše, zněla odpověď. Kroisos se po krátkém váhání nakonec rozhodl Persii 
napadnout, zničil však VLASTNÍ království.
(4) V roce 385 n. l. delfskou věštírnu zrušil křesťanský císař Theodosius Veliký. Na 
posvátném místě, které postupně zakryly nánosy půdy, časem vznikla vesnice. Když byla 
v roce 1892 celá vesnice zbourána, francouzský vědec Théophile Homolle zde zahájil 
archeologický výzkum, při němž mimo jiné objevil obvodové zdi slavné věštírny. Díky 
jeho nálezům můžeme nahlédnout do dějin. 
(*kol. autorů, Planeta tajuplných světů, upraveno*)
TEXT 2
Podstatná jména pomnožná mají pouze tvary čísla množného a označují jimi jak jednu 
věc, tak i více věcí (např. *jedny* nebo *dvoje narozeniny*).
(*CZVV*)
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 Delfská věštírna byla na vrcholu popularity před sedmi stoletími. 
## 19.2 Do delfské věštírny vedla cesta pouze přes Athény, a to buď pěšky přes 
vnitrozemí, nebo lodí po moři. 
## 19.3 Prostřednictvím chrámového kněze poutníci předávali Pýthii otázky 
napsané ve verších. 
## 19.4 Delfská věštkyně předpověděla, že lýdský král Kroisos si podrobí Persii. 
# 20 
Která z následujících informací je v TEXTU 1 čtenářům předkládána jako 
domněnka?
- [A] informace, jak se Pýthie přiváděla do věšteckého transu
- [B] 
informace, že byly objeveny obvodové zdi delfské věštírny 
- [C] informace, kdy byla zbourána vesnice ležící na místě delfské věštírny
- [D] informace, že věštírna v Delfách byla posvátným místem starověkého Řecka
# 21 
Které z následujících tvrzení je pravdivé? 
(Posuzovaná slova jsou v TEXTU 1 zapsána velkými písmeny.)
- [A] Slovo *odsud* má opačný význam, než má v textu slovo *odtud*. 
- [B] 
Slovo *blízký* má opačný význam, než má v textu slovo *nedaleký*.
- [C] Slovo *nedoplatek* má opačný význam, než má v textu slovo *poplatek*.
- [D] Slovo *cizí* má opačný význam, než má v textu slovo *vlastní*.
# 22 
Které z následujících tvrzení o TEXTU 1 je pravdivé?
- [A] V textu jsou podtržena dvě souvětí.
- [B] 
V textu jsou podtrženy dvě věty jednoduché.
- [C] V první části textu je podtržena věta jednoduchá, ve třetí části textu je podtrženo 
souvětí.
- [D] V první části textu je podtrženo souvětí, ve třetí části textu je podtržena věta 
jednoduchá.
# 23
## 23.1 Vypište z druhé části TEXTU 1 podstatné jméno pomnožné. 
## 23.2 Vypište ze čtvrté části TEXTU 1 podstatné jméno pomnožné.
Úlohu řešte na základě definice uvedené v TEXTU 2. Chybějící dílčí odpověď nebo 
zápis jakéhokoli slova, které nevyhovuje zadání úlohy, jsou považovány za chybu.
# 24 
Rozhodněte o každém z následujících souvětí, zda je napsáno pravopisně 
správně (A), nebo ne (N).
 
A 
N
## 24.1 Stovky lidí zamířily na náměstí, kde se od časných ranních hodin konaly 
farmářské trhy. 
## 24.2 Na prohlídku korunovačních klenotů, jejichž součástí jsou vzácné 
drahokami, jsme vystáli frontu. 
## 24.3 S oběma nejlepšími přáteli jsem se pohádal, protože se mnou odmítli jet 
během jarních prázdnin lyžovat. 
## 24.4 Cyklistický výlet, na který jsme se společně vypravili poslední listopadový 
den, se kvůli sichravému počasí nevydařil. 
 
VÝCHOZÍ TEXT K ÚLOHÁM 25–29
===

Modřiny, odřeniny, zlomeniny či posměch přítomných diváků. To vše riskují soutěžící 
v jednom z nejbláznivějších závodů, který se už od 19. století každoročně pořádá 
v nejmenovaném anglickém hrabství. Původně se netradičního klání účastnili jen místní 
obyvatelé, v současnosti akce láká závodníky ze všech koutů světa.
Jak závod probíhá? Soutěží se celkem ve *****. Z vrcholu 180 metrů dlouhého, velmi 
strmého kopce se spustí přibližně čtyřkilový kulatý bochník sýra, za ním bezhlavě 
vyrážejí desítky závodníků. Je ale zhola nemožné sýr dohnat, neboť se řítí rychlostí až 
# 112 kilometrů za hodinu. Vyhrává tedy ten závodník, který dorazí do cíle jako druhý, 
hned za sýrem. 
Sýrový závod se nikdy neobešel bez zranění a právě kvůli úrazům byl zakázán. Na 
poslední oficiální závod, který se konal v roce 2009, se přišlo podívat 15 tisíc lidí. Deset 
diváků bylo zraněno, dalších šest při pohledu na řítící se závodníky omdlelo a pět 
soutěžících převezli zdravotníci do nemocnice. Akce je ale natolik populární, že se 
i přes zákaz koná neoficiálně.
(*www.tyden.cz, upraveno*)
# 25 
Které z následujících tvrzení jednoznačně vyplývá z výchozího textu? 
- [A] Posledního oficiálního ročníku sýrového závodu se účastnilo celkem 
# 15 000 závodníků.
- [B] 
V současné době se neoficiální sýrový závod pořádá výhradně pro zahraniční 
soutěžící z celého světa. 
- [C] Za vítěze netradičního sýrového závodu je prohlášen ten člověk, který ze všech 
závodníků doběhne do cíle jako druhý.
- [D] Kulatý bochník sýra, který se při sýrovém závodě spouští z kopce, se může 
pohybovat rychlostí 112 kilometrů za hodinu.
# 26 
Kterou z následujících dvojic slov nelze v kontextu výchozího textu považovat 
za synonyma? 
(První slovo z dvojice vždy pochází z výchozího textu a je v něm vyznačeno tučně.)
- [A] přítomný – současný 
- [B] 
strmý – příkrý 
- [C] přibližně – zhruba 
- [D] zhola – naprosto
# 27 
Které z následujících slovních spojení je třeba doplnit na vynechané místo 
(*****) ve výchozím textu, aby text byl gramaticky správně?
- [A] čtyř kategorií 
- [B] 
čtyř kategoriích 
- [C] čtyřech kategorií
- [D] čtyřech kategoriích
# 28 
Které z následujících slov obsahuje pouze jeden kořen? 
- [A] století
- [B] 
čtyřkilový
- [C] zlomenina
- [D] každoročně
# 29 
Určete oba větné členy, které jsou ve výchozím textu podtrženy. 
Odpověď zapište celým slovem, nepoužívejte zkratky.
# 30 
Přiřaďte k jednotlivým textům (30.1–30.3) možnost (A–E), která nejlépe 
vystihuje daný text.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 30.1 Vyjeli v noci
válečníci
v brnění z oceli,
olbřímí muži,
štíty se leskly
při srpku luny.
## 30.2 Můj hořký podzime, tvé ocúny
jsem dýchal, když jsem pil tvé deště zdlouhavé,
a nebe, plné těžkých krůpějí,
mi splachovalo z očí sůl. 
## 30.3 ISOLDA: Ty věříš Oldenovi, že zabil draka?
BRANGIENA: Donesl dračí oko.
ISOLDA:  Nevěřím mu ani slovo. Páchne lží. Je hrubý a zbabělý. Mohla by ses, 
Brangieno, provdat za někoho, koho považuješ za podvodníka?
 
BRANGIENA:  Tady! Zdupaná tráva! A krev, pozor, krev! (*náhle se zarazí před nízkou* 
*houštinou*) Pane na nebi! Mrtvý muž. Plný krve, bože můj! 
(*Vzhledem k povaze úlohy nejsou zdroje výchozích textů uvedeny.*)
- [A] 
úryvek z lyrické básně
- [B] 
úryvek z epické básně
- [C] 
úryvek z lyrického textu psaného prózou
- [D] 
úryvek z veršované divadelní hry, který obsahuje dialog
- [E] 
úryvek z divadelní hry psané prózou, který obsahuje dialog
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
Skočili s koní
sedlaných reci,
dovnitř vešli
dlouhé síně;
viděli na lýku
prsteny viset,
sedm set jich
sám měl Völund. 
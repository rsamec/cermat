
vÝCHOZí TEXT K ÚLOZE 1
Podobnosti ve výpovědích mě přesvědčili, že si podezřelí vzájemně poskytují alibi.
# 1 
Která z následujících úprav odstraní pravopisnou chybu z výchozího textu?
- [A] když místo *mě* napíšeme *mně*
- [B] když místo *přesvědčili* napíšeme *přesvědčily*
- [C] když místo *podezřelí* napíšeme *podezřelý*
- [D] když místo *vzájemně* napíšeme *vzájemě*
vÝCHOZí TEXTy K ÚLOHÁM 2–4
TEXT 1
(1) Když na pavouka sedne blues, tak přestane tkát sítě,
 
zaleze si do kouta a pláče jako dítě,
 
vybrečí se, vysmrká se do mušího křídla
 
a pustí se s novou vervou do shánění jídla.
(2) Když na velrybu sedne blues, tak ponoří se ke dnu,
 
a když to není zrovna v lednu, klidně si k ní sednu,
 
polechtám ji bublinkama, poplácám po hřbetě
 
a je opět spokojená v tom velrybím světě.
(3) Když na kudlanku sedne blues, no, snad to zpívat mohu, 
 
vyšplhá se na kytku a pomodlí se k bohu,
 
ledva co se vyzpovídá, zanechá hřích hříchem
 
a zamoří paseku svým nakažlivým smíchem.
(4)  Když na papouška sedne blues, tak vykašle se na zob
 
a pod zobák si zanadává v rámci slovních zásob
 
a pak se vrhne na mrkvičku, pokud jsme mu dali,
 
a zase je to ten papoušek, tak jak jsme ho znali.
(5) Když na člověka sedne blues a všechno na něj padá,
 
zakoupí si láhev vína a tklivé písně skládá,
 
smutek ho však nepřestane pod srdíčkem bodat,
 
dokud se mu nepodaří aspoň jednu prodat,
 
dokud se mu nepodaří aspoň jednu prosadit.
Vysvětlivka: *blues* – melancholická pomalá skladba, v textu přeneseně smutek
(*Vzhledem k povaze jedné z úloh není zdroj výchozího textu uveden.*)
TEXT 2
Epifora – poslední slovo (případně poslední slovní spojení) z jednoho verše se opakuje 
na konci bezprostředně následujícího verše.
# 2 
Které z následujících tvrzení o TEXTU 1 je pravdivé?
(Úlohu řešte na základě definice uvedené v TEXTU 2.)
- [A] Epifora se vyskytuje jak ve třetí, tak ve čtvrté části textu.
- [B] Epifora se nevyskytuje ani ve třetí, ani ve čtvrté části textu.
- [C] Epifora se vyskytuje ve třetí, nikoli však ve čtvrté části textu.
- [D] Epifora se vyskytuje ve čtvrté, nikoli však ve třetí části textu.
# 2
# 3 
Které z následujících tvrzení odpovídá TEXTU 1?
- [A] Skutečnost, že pavouk přestane tkát sítě, je důsledkem smutku, který v danou 
chvíli pavouk pociťuje.
- [B] Osoba promlouvající v textu si je vědoma toho, že velryba propadá smutku jen 
v jiných měsících než v lednu.
- [C] Po zpovědi ze svých hříchů, mezi něž patří šplhání na květinu a utápění se ve 
smutku, se kudlanka rozesmála.
- [D] Papoušek začíná ve chvílích smutku reprodukovat některé nadávky, které 
odposlouchal od osoby promlouvající v textu.
# 4 
Která z následujících možností nejlépe vystihuje TEXT 1?
- [A] Jde o umělecký text, z jehož páté části vyplývá: Smutek nezažene skládání písní, 
ale až to, že se výsledek této tvůrčí činnosti podaří prodat či prosadit.
- [B] Jde o neumělecký text, z jehož páté části vyplývá: Smutek nezažene skládání písní, 
ale až to, že se výsledek této tvůrčí činnosti podaří prodat či prosadit.
- [C] Jde o umělecký text, z jehož páté části vyplývá: Smutek zmizí díky skládání písní 
bez ohledu na to, zda se podaří výsledek této tvůrčí činnosti prodat či prosadit.
- [D] Jde o neumělecký text, z jehož páté části vyplývá: Smutek zmizí díky skládání písní 
bez ohledu na to, zda se podaří výsledek této tvůrčí činnosti prodat či prosadit.
# 5 
Přiřaďte k jednotlivým tvrzením (5.1–5.3) odpovídající souvětí (A–E).
(Žádná možnost z nabídky A–E nesmí být přiřazena víckrát než jednou.)
## 5.1 Toto souvětí se skládá ze dvou vět: ta druhá rozvíjí sloveso z první věty. 
## 5.2 Toto souvětí se skládá ze tří vět: ta třetí rozvíjí sloveso z druhé věty. 
## 5.3 Toto souvětí se skládá ze tří vět: ta třetí rozvíjí podstatné jméno z druhé věty. 
- [A] Můžete klidně přijet i se psem, ale nesmí nic rozbít, hlavně ne tu vázu po babičce.
- [B] Když ho potkala, snažila se mu během rozhovoru vysvětlit, proč ho tehdy opustila.
- [C] Podobáš se bratrovi, který je hodně tvrdohlavý člověk, tudíž se obávám problémů.
- [D] Kdykoli pokazila nějaký test, zdál se jí v noci strašný sen, že padá do temné propasti.
- [E] Máma na konci měsíce rozhodne, jestli se pojede k moři, nebo na hory jako obvykle.
vÝCHOZí TEXT K ÚLOZE 6
okurkový  
okradený 
omrzlý 
ohrožený
očarovaný  
okamžitý 
obezřetný 
okřídlený
otlačený 
odeslaný 
olejový 
opečený
# 6 
vypište z výchozího textu tři slova, z nichž každé obsahuje jak předponu *o-*, tak 
kořen složený ze tří hlásek.
(Za chybu je považováno jak neuvedení hledaného slova, tak zapsání jakéhokoli slova, které 
neodpovídá zadání.)
# 3
vÝCHOZí TEXT K ÚLOHÁM 7–11
(1) V jižní Francii, asi 25 kilometrů severovýchodně od města Nîmes, leží Pont du Gard 
(Gardský most). Je vysoký 49 metrů a skládá se ze tří řad kamenných oblouků 
umístěných nad sebou: dolní patro je tvořeno šesti oblouky, v tom prostředním je jich 
jedenáct a horní patro, jímž je veden vodovod, čítá třicet pět oblouků. 
Za toto mistrovské dílo vděčíme starým Římanům, jimž tehdy celá oblast patřila. 
Pont du Gard byl součástí akvaduktu1, dlouhého téměř 50 kilometrů, který přiváděl vodu 
do Nîmes. Mnohé zdroje uvádějí, že most byl postaven roku 19 př. n. l. Někteří historici 
však tvrdí, že stavba takových technických kvalit patří do pozdějšího období, a tak vznik 
mostu datují mezi roky 40 a 60 n. l.
(2) Slavná památka na stráních nad řekou Gardon byla postavena tzv. suchou cestou: 
bez použití malty se na sebe kladly kamenné, nijak neupravované bloky, tudíž z oblouků 
vyčnívají kusy kamenů. Tyto vystupující části budí dojem, že Pont du Gard nebyl dokončen, 
nejspíš však byly důležité pro údržbu tohoto mostu. Voda v celé oblasti je totiž bohatá na 
minerály. Časem se proto ve vodovodu nahromadilo velké množství usazenin, které se 
musely odstraňovat. K výčnělkům se patrně upevňovalo lešení pro čističe kanálu.
Město Nîmes mělo za dob Římanů kolem 50 000 obyvatel. Odborníci spočítali, že 
akvadukt byl tehdy schopen zásobit každého obyvatele Nîmes asi 400 litry vody denně. 
Voda přiváděná do městské nádrže byla potrubím distribuována do soukromých domů 
a veřejných míst, takže se lidé mohli potěšit i koupelí. Římské akvadukty tedy mj. zlepšily 
hygienické podmínky ve městech.
(3) Pont du Gard kombinuje eleganci s funkčností. V roce 1985 byl zapsán na seznam 
světového dědictví UNESCO a dodnes patří, stejně jako o něco proslulejší Eiffelova věž, 
k nejnavštěvovanějším památkám Francie.
# 1 spádový vodovod zajišťující zásobování měst vodou
(*kol. autorů, Divy světa, upraveno*)
# 7 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 7.1 Počátečním bodem celého akvaduktu, jehož prostřednictvím bylo město 
Nîmes zásobováno vodou, byl Pont du Gard. 
## 7.2 V době, kdy oblast na jihu Francie patřila Římanům, bylo pomocí akvaduktu 
denně přivedeno do města Nîmes přibližně 400 litrů vody. 
## 7.3 Pokud člověk půjde severovýchodním směrem od Pont du Gard, dostane 
se po zhruba 25 kilometrech do francouzského města Nîmes. 
## 7.4 Podle mnohých zdrojů byl Pont du Gard postaven v 1. století př. n. l., podle 
některých historiků ale tento most vznikl až ve století následujícím. 
# 8 
Které z následujících tvrzení je pravdivé? 
(Uvedené výrazy posuzujte ve významu, v němž jsou užity ve třetí části výchozího textu.)
- [A] Výraz *památka* je významově nadřazený výrazu *Pont du Gard*, nikoli však výrazu 
*Eiffelova věž*.
- [B] Výraz *památka* je významově nadřazený výrazu *Eiffelova věž*, nikoli však výrazu 
*Pont du Gard*.
- [C] Výraz *Pont du Gard* je významově podřazený výrazu *památka* a výraz *památka* je 
významově nadřazený výrazu *Eiffelova věž*.
- [D] Výraz *Pont du Gard* je významově podřazený výrazu *Eiffelova věž* a výraz *Eiffelova* 
*věž* je významově podřazený výrazu *památka*.
# 4
# 9 
Informace č. 1: Kusy kamenů vyčnívající z oblouků Pont du Gard byly využívány při 
údržbě tohoto mostu.
 
Informace č. 2: Římské akvadukty měly pozitivní vliv na hygienické podmínky ve 
městech.
 
Které z následujících tvrzení o výše uvedených informacích je pravdivé?
- [A] Každá z těchto informací je ve výchozím textu předkládána jako zcela jistá. 
- [B] Žádná z těchto informací není ve výchozím textu předkládána jako zcela jistá.
- [C] Na rozdíl od informace č. 1 je informace č. 2 ve výchozím textu předkládána jako 
zcela jistá.
- [D] Na rozdíl od informace č. 2 je informace č. 1 ve výchozím textu předkládána jako 
zcela jistá.
# 10 
Které z následujících tvrzení o zájmenu tučně vyznačeném ve výchozím textu 
je pravdivé? 
- [A] Ze samotného tvaru *které* je naprosto zřejmé, že toto zájmeno odkazuje ke slovu 
*množství* – smysl sdělení ani tvar slovesa *muset* není nutné posuzovat.
- [B] Ze samotného tvaru *které* je naprosto zřejmé, že toto zájmeno odkazuje ke slovu 
*usazeniny* – smysl sdělení ani tvar slovesa *muset* není nutné posuzovat.
- [C] Abychom mohli určit slovo, k němuž toto zájmeno odkazuje, je nutné posoudit 
i tvar slovesa *muset* – teprve poté bude zřejmé, že zájmeno odkazuje ke slovu 
*množství*.
- [D] Abychom mohli určit slovo, k němuž toto zájmeno odkazuje, je nutné posoudit 
i tvar slovesa *muset* – teprve poté bude zřejmé, že zájmeno odkazuje ke slovu 
*usazeniny*.
# 11 
vypište z druhé části výchozího textu tři podstatná jména, která se ve všech 
pádech skloňují podle vzoru *píseň*. 
(Výrazy *Gardon*, *Pont du Gard* a *Nîme*s neposuzujte, nejsou správným řešením. Za chybu je považováno 
jak neuvedení hledaného slova, tak zapsání jakéhokoli slova, které neodpovídá zadání.)
# 12 
rozhodněte o každém z následujících větných celků, zda je zapsán pravopisně 
správně (A), nebo ne (N).
 
A 
N
## 12.1 Jeho poměrně osobitý humor ji při prvním setkání skutečně okouzlil. 
## 12.2 Vzpomínkou na čas strávený s dědou je herbář s vylisovanými pomněnkami. 
## 12.3 Bloudil jsem tím cizým nevlídným městem snad půl dne, než jsem konečně  
našel ubytovnu. 
## 12.4 Na displeji se zobrazily desítky nepřijatých hovorů, které přišly z neznámého 
telefonního čísla. 
# 5
vÝCHOZí TEXT K ÚLOZE 13
Dokumenty jsem poslala na e-mailovou adresu pracovníka ***** za organizaci 
výběrového řízení. Ihned po pohovoru, ••••• necelou hodinu, jsem se dozvěděla, že 
jsem byla vybrána.
# 13
## 13.1 Napište náležitý spisovný tvar slova *zodpovědný*, který patří na první vynechané 
místo (*****) ve výchozím textu.
## 13.2 Napište náležitý spisovný tvar slova *trvající*, který patří na druhé vynechané 
místo (•••••) ve výchozím textu.
(Po doplnění náležitého tvaru musí být příslušný větný celek gramaticky i pravopisně správný.)
# 14 
Seřaďte jednotlivé části textu (A–F) tak, aby byla dodržena textová návaznost.
- [A] Právě v tomto zařízení má Britt-Marie pracovat. Jednoho lednového dne 
proto sedne do auta a dorazí do Borgu. Ve chvíli, kdy odbočuje na parkoviště, 
zaslechne z útrob vozu jakýsi zvuk.
- [B] Britt-Marie z něj vyděšeně vyskočí, protože logicky očekává, že auto vzplane. 
Ale nevzplane. Opodál se poklidně kutálí míč. Když balón zmizí za rohem 
budovy označené nápisem  ŮM DĚTÍ A  LÁDEŽE, ozve se zadunění.
- [C] Úplně nahoře stojí „jet do Borgu“. Tenhle bod si odškrtne. Další položka zní 
„vyzvednout klíče na poště“. Vytáhne mobil a poprvé v životě ho použije.
- [D] Borg je vesnice u silnice. To je vlastně to nejhezčí, co se o Borgu dá říct. Je tu 
zrušené fotbalové hřiště, zrušená škola, zrušená lékárna a zrušené potraviny. 
Funguje tady dům dětí a mládeže, ale to jen proto, že ho zrušit ještě nestihli.
- [E] Zdálky to zní, jako kdyby někdo nacpal do sušičky kamení. Není to sice 
příliš pravděpodobné, ale Britt-Marie už zažila leccos. Sedne si na lavičku 
a roztřeseně vyndá z kabelky seznam.
- [F] Stižena adekvátní panikou, Britt-Marie pustí spojku i brzdu. Auto zakašle, 
jako by se něčeho leklo, když se zrovna ládovalo popcornem. Po několika 
dramatických smycích na zledovatělém povrchu konečně s rachotem zastaví.
(*F. Backman, Tady byla Britt-Marie, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____
# 6
vÝCHOZí TEXT K ÚLOZE 15
Tomáš se stará o místní kino Junior (mezi lidmi běžně nazívané Junáč). Když se blížilo 
sedmdesáté výročí založení kina, začal s přáteli připravovat výstavu o jeho historii. 
Rozhodl se, že návštěvníkům spřístupní také podkroví.
Během úklidu dlouho nevyužívaných půdních prostor našel mezi dřevěnými trámi 
jakousi filmovou pásku. Byla pokrytá nánosy prachu. Když ho smetl, objevil se nápis 
„V podzemí“. Tomáš uměl obsluhovat i starší promítací přístroje, proto si film ihned pustil. 
Byl přesvědčen, že uvidí nudné dobové záběry. To se ovšem velice mýlil.
Snímek vyprávěl o spleti chodeb, které byly během druhé světové války vybudovány 
pod městem, a o skrytých pokladech. Některá zmíněnná místa byla Tomášovi povědomá. 
Začal tedy pátrat na vlastní pěst a zanedlouho našel pod kinem tajnou místnost 
s cennými předměty. O jeho vzácném nálezu informovala všechna média v kraji. Tomáš 
se stal hrdinou, který významně obohatil kulturní dědictví rodného města. 
# 15 
Najděte ve výchozím textu čtyři slova, která jsou v něm zapsána s pravopisnou 
chybou, a napište je pravopisně správně.
(Slova zapište bezchybně, a to ve stejném tvaru, v němž jsou užita v textu. Podtržená slova jsou 
zapsána správně. Za chybu je považováno jak neuvedení hledaného slova, tak zapsání jakéhokoli 
slova, které neodpovídá zadání.)
vÝCHOZí TEXT K ÚLOZE 16
K výrobě ptačího krmítka budeme potřebovat: kokosový ořech, 5 provázků, nožík, pilku 
a vrtačku. Z ořechu nejprve vydlabeme dužinu a pak ho rozřízneme napůl. Vzniknou dvě 
takové misky. Po obvodu každé z nich vyvrtáme čtyři otvory. Poté vezmeme 4 provázky 
a misky pevně svážeme k sobě. Poslední provázek, pomocí něhož zavěsíme krmítko na 
strom, protáhneme pátým otvorem v horní misce. Krmení se bude sypat do dolní misky. 
Nakonec zkontrolujeme šířku mezery mezi okraji horní a dolní poloviny ořechu. Pokud 
bude menší než 5 cm, ptáci se do krmítka nedostanou.
# 16 
Které z následujících slovních hodnocení nejlépe odpovídá výchozímu textu?
- [A] Snažil ses splnit zadaný úkol, tj. napsat popis pracovního postupu. Jednotlivé 
kroky na sebe logicky navazují, příště ale více promysli jazykové prostředky – 
v tomto typu textu není vhodné používat např. slovesa v 1. osobě čísla 
množného.
- [B] Zadaný úkol, tj. napsat subjektivně zabarvený popis předmětu, jsi splnil. 
Jednotlivé informace jsou logicky řazeny, příště ale více promysli jazykové 
prostředky – v tomto typu textu není vhodné používat např. slovesa v 1. osobě 
čísla množného.
- [C] Snažil ses splnit zadaný úkol, tj. napsat popis pracovního postupu. Vhodně jsi 
použil některé jazykové prostředky, např. slovesa v 1. osobě čísla množného. 
Příště ale více promysli popis jednotlivých kroků a jejich návaznost, protože 
v této oblasti tvůj text vykazuje nedostatky.
- [D] Zadaný úkol, tj. napsat subjektivně zabarvený popis předmětu, jsi splnil. Vhodně 
jsi použil některé jazykové prostředky, např. slovesa v 1. osobě čísla množného. 
Příště ale více promysli popis předmětu a řazení jednotlivých informací, protože 
v této oblasti tvůj text vykazuje nedostatky.
# 7
vÝCHOZí TEXTy K ÚLOHÁM 17–22
TEXT 1 
(1) Ozvalo se rázné zaklepání. Když Thomas otevřel dveře svého pokoje, zjistil, že 
za nimi stojí jakýsi holohlavý muž. Byl ZACHMUŘENÝ – jeho nálada ***** se odrážela 
v každé vrásce jeho stárnoucího obličeje.
(2) To nečekané NARUŠENÍ zaběhnutého ranního rytmu Thomase zaskočilo. Neznámý 
položil na stůl podnos s jídlem a řekl: „Všechno to sněz, chlapče. Za půl hodiny – přesně 
v osm – se pro tebe stavím. A MIMOCHODEM, jsem doktor Leavitt.“
Doktor Leavitt se dostavil na čas. Došli s Thomasem k výtahu, nastoupili a Leavitt stiskl 
tlačítko patra, v němž chlapec ještě nikdy nebyl. Devátého patra. Vypadalo to tam jako 
v nemocnici – jako na jednotce intenzivní péče. Za skleněnou přepážkou zuřivě blikala 
světla monitorů, před každým pokojem stály zdravotnické přístroje. 
„Můžete mi říct, co se bude dít?“ zeptal se Thomas.
„Ne,“ odvětil Leavitt, „ale není se čeho bát.“
(3) Thomas měl na jazyku další otázku, ale polkl ji. Leavitt ho ZAVEDL dlouhou chodbou 
k jednomu z pokojů. Už se chystali vstoupit dovnitř, když vtom se ticho na chodbě 
prolomilo. Povyk způsobil kluk s obvázanou hlavou, jenž se vypotácel z nedalekého 
pokoje. Podpíraly ho dvě sestry. Náhle je od sebe odstrčil a zamířil k Thomasovi. 
„Minho, stůj!“ 
(4) Pacient ale neposlechl. Na obvaze mu vykvetla červená skvrnka a z jeho očí 
čišel strach. „Nechoď dovnitř,“ křičel Minho na Thomase, „dávají nám něco divného do 
hlavy! Strašně to bolí. Oni dělají ***** nic, ale je to banda prolhaných…“ Poslední slovo 
odumřelo Minhovi v ústech, když mu sestra cosi píchla do krku. Jeho tělo se svezlo na 
podlahu a za pár sekund zmizelo v pokoji. 
Thomas se otočil k Leavittovi: „Co to bylo za kluka? A co se mu stalo?“
Doktorovo vystupování zůstalo obalené ledovým klidem: „Jeden pacient. Byla to jen 
reakce na anestezii. Není se čeho bát.“ Thomas už začínal mít na tu větu alergii.
(*J. Dashner, Kód horečky, upraveno*)
TEXT 2
*Jakoby* (jedno slovo) se píše tam, kde *by* není součástí slovesného tvaru, např. *řekl to* 
*jakoby z legrace, ale myslel to vážně*. *Jakoby* lze tedy použít ve větě s kterýmkoli slovesným 
tvarem, např. *řekl jsem* / *říkáme to jakoby z legrace*.
*Jako by* (dvě slova) se píše tam, kde *by* je součástí slovesného tvaru (jde výhradně o tvar 
3. osoby podmiňovacího způsobu), např. *dělá, jako by nás neznal* (tj. *jako kdyby nás neznal*).
# 17 
rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 17.1 Doktor Leavitt si nahlas opakoval jednu větu, aby se uklidnil během  
nečekaného rozruchu na chodbě. 
## 17.2 Těsně před tím, než omdlel, se Minho chystal Thomasovi prozradit, co přesně  
mu v nemocnici voperovali do hlavy. 
## 17.3 Pacient s obvázanou hlavou reagoval křikem na anestezii, která mu byla  
aplikována v přítomnosti doktora Leavitta. 
## 17.4 K prvnímu setkání Thomase a doktora Leavitta došlo před 8. hodinou ranní,  
a to tentýž den, kdy byl Thomas poprvé v devátém patře. 
# 8
# 18 
## 18.1 Z úseku podtrženého v první části TEXTU 1 vypište příslovečné určení místa.
## 18.2 Z úseku podtrženého v druhé části TEXTU 1 vypište přívlastek neshodný.
(Vypište pouze požadované větné členy, nikoli skladební dvojice. Pokud vypíšete skladební dvojici, 
např. přísudek + příslovečné určení, bude to považováno za chybu.)
# 19 
Co patří na vynechaná místa (*****) v TEXTU 1?
(Úlohu řešte na základě informací uvedených v TEXTU 2.)
- [A] Na každé z těchto míst patří *jakoby*.
- [B] Na každé z těchto míst patří *jako by*.
- [C] Na místo z první části textu patří *jakoby*, na místo ze čtvrté části textu patří *jako by*.
- [D] Na místo z první části textu patří *jako by*, na místo ze čtvrté části textu patří *jakoby*.
# 20 
Které z následujících tvrzení o třetí části TEXTU 1 je pravdivé?
- [A] V této části promlouvá jak v přímé, tak v nepřímé řeči Thomas. 
- [B] V této části promlouvá jak v přímé, tak v nepřímé řeči jiná postava než Thomas.
- [C] V této části promlouvá v přímé řeči nejspíše někdo jiný než Thomas, další postava 
něco sděluje v nepřímé řeči.
- [D] V této části promlouvá v přímé řeči nejspíše někdo jiný než Thomas, žádná 
z postav nic nesděluje v nepřímé řeči.
# 21 
ve které z následujících možností je uvedena dvojice slov, jež jsou v kontextu 
TEXTU 1 antonymy?
(První slovo z každé dvojice pochází z TEXTU 1 a je v něm zapsáno velkými písmeny.) 
- [A] zachmuřený – usměvavý
- [B] narušení – normální
- [C] mimochodem – záměrně
- [D] zavedl – odvedl
# 22 
Které z následujících tvrzení o slovech tučně vyznačených v TEXTU 1 je pravdivé?
- [A] Slovo „jednotce“ je v textu číslovka.
- [B] Slovo „ticho“ je v textu příslovce.
- [C] Slovo „je“ je v textu sloveso.
- [D] Slovo „tu“ je v textu zájmeno.
# 23 
ve kterém z následujících souvětí není správně zapsána interpunkce?
- [A] Nikdy nevíte, kdy budete něčí pomoc, potřebovat zrovna vy.
- [B] Spatříte-li člověka, který se nehýbe, okamžitě přivolejte pomoc.
- [C] Ležící člověk, který se stlačení hrudníku nebrání, vaši pomoc potřebuje.
- [D] Mějte na paměti, že poskytnout první pomoc není tak těžké, jak se možná zdá.
# 9
vÝCHOZí TEXT K ÚLOHÁM 24–27
Téměř šedesátiletá Jill Priceová si dokáže snadno vybavit jakýkoli detail ze svého 
života. Zkuste se jí třeba zeptat na to, kdy potřetí řídila auto• Bez sebemenšího zaváhání 
odpoví: „V sobotu 10. ledna 1981.“ No není to fascinující•
Tato superschopnost ale není nijak záviděníhodná. Pohled na konkrétní datum totiž 
v Jill vyvolává stresující vzpomínky. V roce 2000 proto kontaktovala Jamese McGaugha, 
uznávaného lékaře, jenž lidskou paměť začal studovat již na počátku 50. let. Jill následně 
podstoupila nespočet testů a její vzpomínky byly například porovnávány se zápisky 
z deníků, které si vedla od roku 1980. Ukázalo se, že její schopnost pamatovat si události 
ze svého života je unikátní, nicméně v jiných oblastech byla její paměť průměrná. Večer 
si třeba nevybavila, co měli na sobě lékaři, s nimiž tentýž den dopoledne několik hodin 
hovořila, nebo si nezapamatovala sérii náhodných čísel.
V únoru 2006 McGaugh popsal Jillin případ v odborném časopise a její porucha 
dostala název hyperthymésie alias syndrom vynikající autobiografické paměti (zkratka 
HSAM). Hyperthymésie se na konci roku 2010 stala tématem jednoho dílu populárního 
amerického pořadu *60 Minutes*. Vysílání sledovalo téměř 19 milionů diváků a vzápětí 
McGaugha kontaktovalo cca 600 lidí domnívajících se, že trpí HSAM. Tento syndrom je 
ale velmi vzácný – do roku 2021 byl diagnostikován pouze u 62 jedinců.
(*inspirováno článkem na www.theguardian.com*)
# 24 
rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 24.1 Pořad *60 Minutes* má od roku 2010 sledovanost skoro 19 milionů diváků. 
## 24.2 Několikahodinové schůzky, při nichž lékaři testovali Jill Priceovou, probíhaly  
vždy dopoledne. 
## 24.3 Cílem některých testů, které Jill Priceová podstoupila v letech 2000–2006,  
bylo zpochybnit věrohodnost jejích deníkových zápisků. 
## 24.4 Od doby, kdy J. McGaugh začal studovat lidskou paměť, do doby, kdy tento  
lékař popsal v odborném časopise Jillin případ, uplynulo více než půlstoletí.  
# 25 
Které z následujících tvrzení o dvou vynechaných místech (•) ve výchozím textu 
je pravdivé?
- [A] Na obě tato místa patří otazník.
- [B] Na žádné z těchto míst nepatří otazník.
- [C] Otazník patří pouze na konec souvětí.
- [D] Otazník patří pouze na konec věty jednoduché.
# 26 
Které z následujících tvrzení je pravdivé?
(Slovo *alias* a výraz *cca* jsou ve výchozím textu vyznačeny tučně.)
- [A] V daném kontextu je synonymem slova *alias* slovo *prý* a synonymem výrazu *cca* 
slovo *asi*.
- [B] V daném kontextu je synonymem slova *alias* slovo *neboli* a synonymem výrazu *cca* 
slovo *asi*.
- [C] V daném kontextu je synonymem slova *alias* slovo *prý* a synonymem výrazu *cca* 
slovo *včetně*.
- [D] V daném kontextu je synonymem slova *alias* slovo *neboli* a synonymem výrazu *cca* 
slovo *včetně*.
# 10
# 27 
Které z následujících tvrzení o přídavných jménech podtržených ve výchozím 
textu je pravdivé?
- [A] Tato přídavná jména jsou v textu užita v různém pádě i v různém čísle.
- [B] Tato přídavná jména jsou v textu užita ve stejném pádě i ve stejném čísle.
- [C] Tato přídavná jména jsou v textu užita v různém pádě, ale ve stejném čísle.
- [D] Tato přídavná jména jsou v textu užita ve stejném pádě, ale v různém čísle.
# 28 
Souvětí: Na režisérův nový film, jenž volně navazuje na příběh odehrávající se 
v Mimosvětě, *****.
 
Kterou z následujících možností je nutné doplnit na vynechané místo (*****) ve 
výše uvedeném souvětí, aby toto souvětí bylo gramaticky správné?
- [A] se na konci ledna vyrazí snad všichni fanoušci fantasy
- [B] se koncem ledna chystají snad všichni fanoušci fantasy
- [C] bude na konci ledna mít premiéru pro všechny fanoušky fantasy
- [D] bude koncem ledna termínem premiéry pro všechny fanoušky fantasy
# 29 
Na vynechané místo (*****) v českém ustáleném slovním spojení doplňte 
příslušné přídavné jméno v náležitém tvaru.
 
Děda tátovi často říkával: „Hlavně neutrať všechno, co vyděláš. Mysli na ***** vrátka.“
# 30 
Přiřaďte k jednotlivým větným celkům (30.1–30.4) odpovídající tvrzení (A–F).
(Žádná možnost z nabídky A–F nesmí být přiřazena víckrát než jednou.)
## 30.1 Zbylo mu pětatřicet korun, takže ještě koupil mrkvu a větší cuketu. 
## 30.2 Tentokrát svým malým bratrancům pomož s oběma úkoly z češtiny. 
## 30.3 Po třech letech, věnovaných studiu jejich dějin, se k nim chová jináč. 
## 30.4 Bohužel se už podruhé nestihl vyhnout těmdletěm podivným osobám. 
- [A] V tomto větném celku je užita nespisovná podoba podstatného jména.
- [B] V tomto větném celku je užita nespisovná podoba přídavného jména.
- [C] V tomto větném celku je užita nespisovná podoba zájmena.
- [D] V tomto větném celku je užita nespisovná podoba číslovky.
- [E] V tomto větném celku je užita nespisovná podoba slovesa.
- [F] V tomto větném celku je užita nespisovná podoba příslovce.
ZKONTrOLUjTE, ZDA jSTE DO ZÁZNAMOvÉHO ArCHU UvEDL/A všECHNy ODPOvĚDI.
# 11
# 2
VÝCHOZÍ TEXTY K ÚLOHÁM 1–4
===

TEXT 1
(1)  Častokrát upřel svůj pohled
blouznivý, toužící, chorý
(jak dlouhé míjely chvíle!)
na vrchol skleněné hory.
Paní té skleněné hory
vábila k sobě jak osud.
Paní té skleněné hory
z vrcholu vábí tam dosud. 
(2)  Kteréhos jarního rána
touhu svou nemohl zmoci.
Snad byla malátná hlava
od snů té předešlé noci.
Pobídl bujného oře,
ten klusal statečně na sklo,
ale sklo skleněné hory
pod jeho kopyty prasklo.
(3)  Nad nimi havrani krouží,
pod nimi sedláček oře,
uprostřed nebe a země
civí tam v skleněné hoře.
Krev jejich a slunce západ
společně barví ty střepy.
Nic není dokola slyšet,
jen srdce prudkého tepy.
(4)  Paní té skleněné hory
se shora bez citu dívá.
Černá a bohatá kadeř
přes bílá ramena splývá.
Havrani důvěrně sedli
až na hrot lesklého meče.
Zvědavě, s důvěrou hledí,
kterak krev pomalu teče…
(*V. Dyk, Zajatec skleněné hory*)
TEXT 2
Když se v jedné sloce vyskytují verše, které se rýmují a zároveň končí různými slovy, 
z nichž jedno je celé obsaženo v druhém slově (např. ledních – posledních), vzniká 
rýmové echo.
(*CZVV*)
# 1 
Které z následujících tvrzení o TEXTU 1 je pravdivé?
Úlohu řešte na základě definice uvedené v TEXTU 2.
- [A] Rýmové echo se vyskytuje jak v první, tak ve třetí sloce.
- [B] 
Rýmové echo se nevyskytuje ani v první, ani ve třetí sloce.
- [C] Rýmové echo se vyskytuje v první sloce, nikoli však ve sloce třetí.
- [D] Rýmové echo se vyskytuje ve třetí sloce, nikoli však ve sloce první.
# 2 
Které z následujících tvrzení odpovídá TEXTU 1?
- [A] V první sloce se píše o tom, proč k sobě paní skleněné hory lákala lidi.
- [B] 
V druhé sloce se píše o bázlivosti koně, který běžel ke skleněné hoře.
- [C] Ve třetí sloce se píše o tom, co barvilo úlomky skleněné hory.
- [D] Ve čtvrté sloce se píše o soucitu, který projevila paní skleněné hory.
# 3 
Které z následujících tvrzení o slovech tučně vyznačených v TEXTU 1 
je pravdivé?
- [A] Slovo *upřít* je v textu užito ve významu *popřít něčí nárok*. 
- [B] 
Slovo *míjet* je v textu užito ve významu *vyhýbat se sobě navzájem.*
- [C] Slovo *prasknout* je v textu užito ve významu *ztratit celistvost*.
- [D] Slovo *téct* je v textu užito ve významu *propouštět kapalinu*.
# 3
# 4 
Úsek TEXTU 1: 
Černá a bohatá kadeř
přes bílá ramena splývá.
 
Které z následujících tvrzení o tomto úseku je pravdivé?
- [A] Tento úsek obsahuje dva osmislabičné verše a uplatňuje se v něm kontrast.
- [B] 
Tento úsek obsahuje dva osmislabičné verše a neuplatňuje se v něm kontrast.
- [C] Tento úsek, v němž se uplatňuje kontrast, obsahuje jeden sedmislabičný a jeden 
osmislabičný verš.
- [D] Tento úsek, v němž se neuplatňuje kontrast, obsahuje jeden sedmislabičný 
a jeden osmislabičný verš.
# 5 
Ve které z následujících možností není správně zapsána interpunkce?
- [A] Po svém otci zdědil smysl pro humor, slabost pro ženy a nechuť k práci.
- [B] 
Na poslední akci se přišlo podívat nečekaně málo lidí, něco kolem dvaceti.
- [C] Na nápojovém lístku nenašli žádný koktejl, a tak si objednali jen minerálku.
- [D] Po ukončení studia na průmyslové škole, nastoupila dcera do stavební firmy.
VÝCHOZÍ TEXT K ÚLOZE 6
===

Začala mi předhazovat, že zbytečně utrácím, přitom sama včera kamarádkám předváděla 
novou, neuvěřitelně předraženou značkovou sukni.
# 6 
Které z následujících tvrzení o třech slovech podtržených ve výchozím textu je 
pravdivé?
- [A] Každé z těchto slov obsahuje předponu *před*-. 
- [B] 
Pouze slova *předhazovat* a *předvádět* obsahují předponu *před*-.
- [C] Pouze slova *předhazovat* a *předražený* obsahují předponu *před*-.
- [D] Pouze slova *předvádět* a *předražený* obsahují předponu *před*-.
# 7 
Vypište z každé z následujících vět (7.1 a 7.2) základní skladební dvojici.
(Základní skladební dvojice musí být zapsány pravopisně správně.)
## 7.1 Na této zahradě jsou všechny záhony i oba nedávno postavené skleníky určeny 
výhradně k pěstování zeleniny.
## 7.2 Můj návrh investovat do začínající vývojářské firmy byl ze všech zvažovaných 
projektů jednoznačně nejlepší.
# 4
VÝCHOZÍ TEXTY K ÚLOHÁM 8–13
===

TEXT 1
(1) Velká čínská zeď, jeden z nových sedmi divů světa, je systém opevnění táhnoucí 
se severní Čínou. O tomto patrně nejvýznamnějším lidském díle se šíří různé nepravdy, 
jimž mnoho lidí věří, například že zeď je viditelná z povrchu Měsíce pouhým okem. Slavná 
památka, jíž se nelichotivě přezdívá největší hřbitov světa, zkrátka přitahuje pozornost.
(2) Počátky budování slavného opevnění, ***** tvarem dračí tělo, souvisí s epochou 
čínských dějin nazývanou Období ����� států. Aby se státy chránily před vzájemnými 
útoky, stavěly tehdy obranné zdi. Válčící státy nakonec dobyl Čchin Š’-chuang-ti a tím 
poprvé v historii sjednotil celou zemi. Po převzetí moci Čchin Š’-chuang-ti, první císař 
sjednocené Číny, nařídil rozšířit stávající obranný systém. Na stavbě pracovalo milion 
vězňů, pomáhala jim také početná armáda. Původní obranné zdi se postupně 
propojovaly a díky usilovné práci brzy vznikl první souvislý úsek Velké čínské zdi.
V započatém díle pak pokračovali císaři z dynastie Chan (vládli 206 př. n. l. – 220 n. l.). 
Poslední význačná fáze stavby proběhla za vlády císařů z dynastie Ming (vládli 1368–1644), 
kdy po nepředvídaném nájezdu loupeživých kmenů bylo nutné obranný systém Číny 
posílit. K obraně před útoky ovšem nestačila jen samotná zeď, říši chránily také vojenské 
posádky. Součástí zdi bylo 25 000 strážních věží, vysokých zhruba 13 metrů. Tyto věže 
umožňovaly rychlou komunikaci pomocí kouřových signálů: zpráva došla z jednoho 
konce zdi na druhý za 24 hodin.
Stavba Velké čínské zdi si vyžádala nespočet obětí, podle některých zdrojů dokonce 
v 7. století během stavebních prací zahynulo za deset dnů na 500 000 mužů. Dnes už se 
zeď místy rozpadá, její nejzachovalejší části se nacházejí poblíž čínské vesničky Pa-ta-ling.
(*kolektiv autorů, Planeta tajuplných světů, upraveno*)
TEXT 2
Větné členy v přístavkovém vztahu pojmenovávají jednu skutečnost různými způsoby, 
např. *večeřeli jsme pizzu, italské národní jídlo*.
(*CZVV*)
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Císaři z dynastie Ming vládli déle než císaři z dynastie Chan. 
## 8.2 Součástí prvního souvislého úseku Velké čínské zdi byly obranné zdi 
postavené před sjednocením Číny. 
## 8.3 Podle některých zdrojů při stavbě Velké čínské zdi zahynulo nejvíce lidí 
v 7. století, kdy každý den zemřelo 50 000 mužů. 
## 8.4 Zpráva odeslaná z jedné ze strážních věží, které jsou součástí Velké čínské 
zdi, dorazila na sousední strážní věž přesně za 24 hodin. 
# 9
## 9.1 Napište náležitý spisovný tvar slova *připomínající*, který patří na první 
vynechané místo (*****) v TEXTU 1.
## 9.2 Napište náležitý spisovný tvar slova *válčící*, který patří na druhé vynechané 
místo (�����) v TEXTU 1.
(Po doplnění náležitých tvarů slov musí být příslušný větný celek gramaticky správný.)
# 5
# 10 
Které z následujících tvrzení o dvou úsecích podtržených v TEXTU 1 je pravdivé?
Úlohu řešte na základě definice uvedené v TEXTU 2.
- [A] Větné členy v přístavkovém vztahu se vyskytují v obou těchto úsecích.
- [B] 
Větné členy v přístavkovém vztahu se nevyskytují ani v jednom z těchto úseků.
- [C] Větné členy v přístavkovém vztahu se vyskytují pouze v úseku z první části textu.
- [D] Větné členy v přístavkovém vztahu se vyskytují pouze v úseku z druhé části textu.
# 11 
Které z následujících tvrzení odpovídá TEXTU 1?
- [A] Informace, že Velká čínská zeď je nejvýznamnějším lidským dílem, je v textu 
předkládána jako fakt.
- [B] 
Informace, že mezi lidmi kolují různé nepravdy týkající se Velké čínské zdi, je 
v textu předkládána jako fakt.
- [C] Informace, že slavná Velká čínská zeď si vysloužila nelichotivou přezdívku, je 
v textu předkládána jako domněnka.
- [D] Informace, že mnoho lidí věří tomu, že Velkou čínskou zeď lze vidět z Měsíce 
pouhým okem, je v textu předkládána jako domněnka.
# 12 
Kterou z následujících dvojic slov nelze v kontextu TEXTU 1 považovat za 
antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] nepředvídaném – předvídaném
- [B] 
nestačila – stačila
- [C] vysokých – nevysokých
- [D] umožňovaly – neumožňovaly
# 13 
Ve kterém z následujících úseků TEXTU 1 se vyskytuje sloveso dokonavé?
- [A] pak pokračovali císaři z dynastie 
- [B] 
pomáhala jim také početná armáda
- [C] obranné zdi se postupně propojovaly 
- [D] poslední význačná fáze stavby proběhla
# 14 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 14.1 Svým přátelům by nikdy vědomně neublížil, tím jsem si úplně jistý. 
## 14.2 Mluvil plynně anglicky a francouzsky, proto se téměř všude dorozuměl. 
## 14.3 Slušně jsem pozdravila manželovy bývalé kolegy, oni mi ale neodpověděli. 
## 14.4 Blikající výstražné nápisy varovaly řidiče, že se blíží k nebezpečnému úseku. 
# 6
# 15 
Seřaďte jednotlivé části textu (A–F) tak, aby byla dodržena textová návaznost. 
- [A] „Jenom řekněte, oč jde, pane Divíšku,“ vyzval ho dr. Mejzlík a vzal si do ruky 
tužku a poznámkový blok. „Mělo by se vyšetřit,“ vyhrkl archivář, „kdo zavraždil 
pana Petra Berkovce.“
- [B] Jednoho dne přišel do kanceláře policejního úředníka dr. Mejzlíka takový 
pomenší člověk se zlatými brýlemi a ustaranou tváří.
- [C] „Přece roku čtrnáct set šedesát pět,“ pravil pan Divíšek, káravě pohlížeje přes 
brýle na policejního úředníka. „Za požehnané vlády Jiříka z Poděbrad. To byste 
měl vědět, pane.“
- [D] „Pokud vím, nemáme tady o smrti Petra Berkovce žádné hlášení,“ přemýšlel 
dr. Mejzlík. „Kdy se to stalo?“
- [E] „Aha,“ řekl dr. Mejzlík a odhodil blok i tužku. „Milý pane,“ pronesl s nápadnou 
přívětivostí, „na tak starý případ se hodí spíš policejní lékař doktor Knobloch. 
Já vám ho zavolám.“
- [F] „Archivář Divíšek,“ představil se. „Pane doktore, já k vám jdu na poradu jako 
k vynikajícímu kriminalistovi. Vy prý račte být… zvláště pokud jde o složitější 
případy… Totiž tohle je neobyčejně záhadný případ.“
(*K. Čapek, Povídky z jedné kapsy, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 16 
Na každé vynechané místo (*****) v českých ustálených slovních spojeních 
doplňte příslušné podstatné jméno v náležitém tvaru.
## 16.1 Pavel byl hodně nenápadný a neprůbojný kluk. Překvapilo nás proto, jak rázně se 
zastal utlačovaného spolužáka. Inu, tichá voda ***** mele.
## 16.2 Přestože byl Ondra schopný anglicky říct jen *My name is Ondra* nebo *I love you*, 
v kurzu pro začátečníky byl za hvězdu. Zkrátka mezi slepými jednooký *****.
# 7
# 17 
Přiřaďte k jednotlivým souvětím (17.1–17.3) odpovídající tvrzení (A–E).
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 17.1 Dřív byl vášnivým čtenářem, nyní ho ale s knihou v ruce uvidíte zřídka. 
## 17.2 Z lesa se náhle vynořily jakési podivné postavy, které vypadaly hrozivě. 
## 17.3 Vtom se zvenčí ozval strašlivý výkřik, vzápětí jsem uslyšel bušení na dveře. 
- [A] 
V první větě souvětí je pouze jedno příslovce, v druhé větě souvětí není žádné 
příslovce. 
- [B] 
V první větě souvětí je pouze jedno příslovce, v druhé větě souvětí je také pouze 
jedno příslovce. 
- [C] 
V první větě souvětí je pouze jedno příslovce, v druhé větě souvětí jsou celkem dvě 
příslovce. 
- [D] 
V první větě souvětí jsou celkem dvě příslovce, v druhé větě souvětí je pouze jedno 
příslovce. 
- [E] 
V první větě souvětí jsou celkem dvě příslovce, v druhé větě souvětí jsou také celkem 
dvě příslovce. 
VÝCHOZÍ TEXT K ÚLOZE 18
===

Dobrovolníci z celé České Republiky se o víkendu pustili do pravidelného úklidu řek 
a jejich blízkého okolí. Ze zkušeností totiž vyplývá, že znečišťování řek nejen ohrožuje 
živočichy a rostliny, ale mívá negativní vliv i na průběh povodní. 
Poměrně náročnou částí úklidu bylo odstraňování spadlých stromů a větví, nelehkou 
práci alespoň trochu usnadnily motorové pily. Většina lidí se ale jako obvykle věnovala 
sběru odpadků. Kromě velkého množství plastových obalů objevily ve vodě také tři 
záchodové mísy a několik pneumatik. 
Do rozsáhlé akce se zapojili i vodáci. Na Ploučnici se vydaly lodě, jejichž posádky 
byly vybaveny igelitovými pytly a ochrannými rukavicemi. Na březích Vltavy, naší 
nejznámnější řeky, uklízely dokonce celé rodiny. Když akce skončila, přeplněné 
kontejnery sice jasně poukazovaly na nepořádnost některých našich spoluobčanů, 
zároveň však svědčily o nezpochybnitelných výsledcích celého projektu.
(*CZVV*)
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Doporučení: Opravte pouze ta slova, u kterých jste si jisti, že jsou v textu zapsána 
s pravopisnou chybou. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 8
VÝCHOZÍ TEXT K ÚLOHÁM 19–24
===

(1) Hana Helerová často přemýšlela, jak jiný by byl jejich život, kdyby tehdy prodaly 
dům. Kdyby odjely. Byla to totiž ona, kdo na konci léta 1938 zcela změnil osud celé rodiny. 
PASY a víza už byly tehdy vyřízené, až na ty Rosiny. Vydání jejích DOKLADŮ se 
opozdilo, neboť jako nezletilá nepředložila souhlas obou rodičů.
„Celé město ví, že už jsem kolik let vdova, ale veledůležitý úředník musí vidět papír,“ 
brblala Elsa, když ze zásuvky vytahovala úmrtní list svého manžela Ervina. Dala 
dokument do obálky a zavolala na dceru Hanu: „Zanes to na poštu. Já nemám čas, 
přijdou Drozdovi kvůli baráku. Snad ho koupí.“
Když se před necelým měsícem po městě rozkřiklo, že dům na náměstí je na prodej, 
přilákalo to hned několik zájemců. Všichni ale věděli, proč vdova Helerová svůj dům 
prodává tak narychlo, a proto jí nabízeli směšně nízké částky. Elsa byla zoufalá, to ano. 
Byla také vyděšená, stejně jako tisíce Židů, kteří pochopili, že Československo už pro ně 
není bezpečné. Nebyla však natolik zoufalá, aby se nechala oškubat. Pořád doufala, že za 
dům dostane to, co požaduje.
(2) Hana si obálku strčila do kapsy lehkého sáčka. „Dej si to do kabelky. Jestli to ztratíš, 
nepojedeme nikam,“ upozornila ji Elsa.
Nebýt těchto slov, Hana by došla na poštu, za pár dní by Rosa dostala doklady 
a všechny tři Helerovy by v září odjely do Anglie. Drozdovi totiž byli slušní lidé a jako 
jediní přistoupili na Elsinu cenu. Jenže Hana si vzpomněla na Jaroslava. Sice ho pár týdnů 
neviděla, při posledním setkání jí ale řekl, že to s ní myslí vážně. Než to vyslovil, skoro se 
nechala zviklat matčinými nehezkými poznámkami na jeho adresu. Teď si ale byla jistá, 
že její budoucnost je zde, s Jaroslavem. Rozhodla se proto dopis schovat.
(*A. Mornštajnová, Hana, upraveno*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 Ervin, manžel Elsy Helerové, zemřel před rokem 1938. 
## 19.2 V obálce, kterou měla Hana zanést na poštu, byl kromě pasu Rosy Helerové 
ještě jeden dokument. 
## 19.3 Drozdovi, zájemci o koupi domu Elsy Helerové, akceptovali cenu, kterou 
Elsa za svůj dům požadovala. 
## 19.4 Elsiny poznámky týkající se Jaroslava rozptýlily nejistotu, kterou Hana 
Helerová před schůzkou se svým chlapcem pociťovala. 
# 20 
Která z následujících možností odpovídá stavbě souvětí podtrženého ve 
výchozím textu?
*Stavbou souvětí* je v této úloze myšleno pořadí vět v souvětí (VH = věta hlavní; 
VV = věta vedlejší) a v případě VV určení druhu této věty.
- [A] VH – VV předmětná – VH
- [B] 
VH – VV příslovečná způsobová – VH
- [C] VH – VV předmětná – VV příslovečná podmínková
- [D] VH – VV příslovečná způsobová – VV příslovečná podmínková
# 9
# 21 
Které z následujících tvrzení o dvou slovech tučně vyznačených ve výchozím 
textu je pravdivé?
(Význam slov posuzujte v kontextu výchozího textu.) 
- [A] Obě tato slova jsou citově zabarvená.
- [B] 
Pouze slovo *oškubat* je citově zabarvené.
- [C] Pouze slovo *vyděšená* je citově zabarvené.
- [D] Žádné z těchto slov není citově zabarvené.
# 22 
Vypište z druhé části výchozího textu čtyři podstatná jména rodu středního.
Slova zapište bezchybně ve stejném tvaru, ve kterém jsou užita v textu.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 23 
Ve které z následujících možností je významový vztah mezi slovy nejpodobnější 
vztahu ve dvojici slov *pas* – *doklad*, zapsaných ve výchozím textu velkými 
písmeny?
(Význam slov *pas* a *doklad* posuzujte v kontextu výchozího textu. Slova ve správném 
řešení musí být uvedena v pořadí odpovídajícím dvojici slov *pas* – *doklad*.)
- [A] epika – epos
- [B] 
slang – nářečí
- [C] žánr – tragédie
- [D] souhláska – hláska
# 24 
Ve kterém z následujících úseků výchozího textu se vyskytuje přívlastek 
neshodný?
- [A] zcela změnil osud celé rodiny
- [B] 
ze zásuvky vytahovala úmrtní list
- [C] ale veledůležitý úředník musí vidět papír
- [D] když se před necelým měsícem po městě rozkřiklo
# 25 
Ke každé z následujících podúloh (25.1 a 25.2) napište současné spisovné slovo, 
které odpovídá zadání a zároveň není vlastním jménem.
(*Současné slovo* znamená slovo používané v dnešní době, nikoli zastaralé.)
## 25.1 Napište přídavné jméno, které je v 1. pádě čísla jednotného dvouslabičné, je příbuzné 
se slovem VŮNĚ a skloňuje se podle vzoru MLADÝ.
## 25.2 Napište podstatné jméno, které je v 1. pádě čísla jednotného jednoslabičné, je 
příbuzné se slovem ZAPISOVAT a skloňuje se podle vzoru HRAD.
# 10
VÝCHOZÍ TEXT K ÚLOHÁM 26–28
===

(1) Monika Benešová se vydala na Pacific Crest Trail (PCT), jednu z nejtěžších pěších 
tras světa. Trasu dlouhou necelých 4 300 kilometrů, vedoucí vyprahlou pouští i přes 
velehory, ušla za pouhých pět měsíců. Musela se přitom vypořádat nejen s výkyvy počasí, 
ale i s následky své vážné nemoci.
PCT vede od hranic s Mexikem přes tři americké státy (nejprve Kalifornii, pak Oregon 
a nakonec Washington) ke kanadským hranicím, cestou projdete sedmi národními parky 
a dalšími 25 přírodními rezervacemi. Zdolání trasy je náročné jak fyzicky, tak psychicky. 
Ročně se na PCT vydají zhruba 3 000 lidí, do cíle ale dorazí jen desetina z nich. 
(2) Během svého putování Monika potkala různá zvířata, třeba medvědy, vlky či 
pumy, musela se také vyhýbat chřestýšům. Chodidla jí pokryly bolestivé puchýře, 
a protože zažila sněhovou bouři, na nohou i rukou měla omrzliny. Ve všech krizových 
situacích si však poradila. Po návratu domů řekla novinářům: „Chtěla jsem dokázat nejen 
sobě, ale hlavně dalším nemocným lidem, že s nepřízní osudu lze bojovat.“
(*www.tyden.cz, upraveno*)
# 26 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 26.1 Americký stát Washington, přes nějž vede trasa PCT, sousedí s Kanadou. 
## 26.2 Trasa PCT je rozdělena na dva úseky, první z nich vede přes sedm národních 
parků. 
## 26.3 O tom, že trasa PCT je opravdu náročná, svědčí i fakt, že ročně ji zvládne ujít 
pouze deset lidí. 
## 26.4 Ujít celou trasu PCT, která je dlouhá skoro 4 300 kilometrů, trvá zpravidla 
méně než pět měsíců. 
# 27 
Kolik je v první části výchozího textu celkem souvětí?
- [A] dvě
- [B] 
tři
- [C] čtyři
- [D] pět
# 28 
Kterou z následujících dvojic slov nelze v kontextu výchozího textu považovat 
za synonyma?
(První slovo z každé dvojice pochází z výchozího textu a je v něm vyznačeno tučně.)
- [A] třeba – možná
- [B] 
také – rovněž
- [C] protože – jelikož
- [D] hlavně – zejména
# 11
# 29 
Které z následujících souvětí je zapsáno pravopisně správně?
- [A] Zjednejte si s námi schůzku a my vám poradíme, jak zplatit dluhy.
- [B] 
Sjednejte si s námi schůzku a my vám poradíme, jak zplatit dluhy.
- [C] Zjednejte si s námi schůzku a my vám poradíme, jak splatit dluhy.
- [D] Sjednejte si s námi schůzku a my vám poradíme, jak splatit dluhy.
# 30 
Přiřaďte k jednotlivým úryvkům (30.1–30.4) tvrzení (A–F), které danému úryvku 
nejlépe odpovídá.
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 30.1 V rohu pokoje stojí vysoká lampa. Ze středu jejího podstavce, který má tvar 
kruhu, vede dva metry dlouhá ocelová tyč s chromovaným povrchem. 
V horní části se tato tyč rozděluje do tří tenčích prutů, které podpírají 
skleněné stínidlo bílé barvy. 
## 30.2 Kamkoli Martin přijde, vzbudí respekt. Přispívá k tomu jeho urostlá postava, 
ostře řezané rysy a pronikavé oči. Ve společnosti toho Martin moc nenamluví, 
víc za něj hovoří jeho činy. Když jsem si na túře zlomila nohu, nesl mě na 
zádech několik kilometrů až do nejbližší vsi. 
## 30.3 Ve dne se jezero hemží vodní havětí, vpodvečer tu prozpěvují žáby, ale za 
tmy mne jeho pustota skličuje. Jako ostatně vše kolem. Vnímám přísnou 
zamlklost a teskný hlas hor. Nikde živého tvora, nic, zhola nic, jen tma, šelest 
vánku a vysoko nad hlavou černý satén s diamanty.  
## 30.4 Na domácím trhu se aktuálně nabízí několik kategorií notebooků. Jedním ze 
zásadních faktorů při koupi přístroje je kromě ceny také jeho plánované 
využití. K častějšímu přenášení je vhodný nějaký odlehčený model. Toužíte-li 
po hraní her, důležitým parametrem je výkonnost grafické karty. 
- [A] 
V úryvku jsou obsaženy informace a rady určené budoucím zákazníkům, kteří se 
zajímají o určitý produkt a zvažují jeho koupi.
- [B] 
V úryvku převažují manipulativní prvky, účelem textu je přimět budoucího zákazníka 
ke koupi cenově výhodného produktu, právě uvedeného na trh.
- [C] 
Jde o ukázku charakteristiky: vyskytuje se zde jak charakteristika vnější (tj. týkající se 
vzhledu), tak zároveň charakteristika vnitřní (tj. týkající se povahy).
- [D] 
Jde o ukázku líčení: kromě popisu určité skutečnosti text vyjadřuje vztah pisatele 
k líčené skutečnosti, v úryvku jsou užity jazykové prostředky ozvláštňující text, 
např. metafory.
- [E] 
Jde o ukázku popisu neživého objektu v klidovém stavu: text zprostředkovává čtenáři 
základní představu o vzhledu určitého objektu, pro úryvek nejsou příznačné jazykové 
prostředky ozvláštňující text.
- [F] 
Jde o ukázku charakteristiky: vyskytuje se zde pouze charakteristika přímá 
(tj. vlastnosti jsou pojmenovány přímo), charakteristika nepřímá (tj. závěry o povaze 
člověka jsou vyvozovány na základě popisu jeho jednání) se zde nevyskytuje.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
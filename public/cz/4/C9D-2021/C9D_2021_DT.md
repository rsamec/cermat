
VÝCHOZÍ TEXTY K ÚLOHÁM 1–4
===

TEXT 1
(1) Na staré vrbě bez koruny,
v noci, když vyjde kotouč luny,
vodník, ten mokrý ohava,
cpe palcem tabák do gypsovky,
bezcitně sedě nad úlovky,
a noc je chladně modravá.
(2) A havran někdy slétne k němu
a pak jsou tři v tom tichém sněmu,
on, pták a měsíc. Starý hrad
tyčí své pobořené stěny
a v ticho už je zapředený.
Zapomněl jsem ho počítat.
(3) A tak jsou tu už vlastně čtyři.
Zbývají jenom netopýři
a koldokola černý les.
Je ticho. Jenom pod poklicí
zaúpí duše živořící,
která by chtěla do nebes.
(4) – Jak se ti daří, havran kráká.
– Tak tak! Pak vodník ptá se ptáka,
jak jemu. Havran: Také tak.
Hrad mlčí, měsíc stoupá k němu
a zdivo světlem cukruje mu,
než zahalí je tmavý mrak.
(5) Pak havran: Cítím v kostech zimu.
– Ba věru, vodník odvětí mu,
bezmála čas je na kožich.
Do toho tesklivého ticha,
kdy ani rybka nezašplíchá,
ozval se z lesa dívčí smích.
(6) To lesní panna na mýtině
dotkla se vláken v pavučině,
jako by sáhla na strunu.
Povzdechl vodník k havranovi:
– Věneček už má fialový,
uvitý z prvních ocúnů.
Vysvětlivky: *gypsovka* – dýmka; *ocún* – podzimní bylina s fialovými květy
(*J. Seifert, Vodník a havran*)
TEXT 2
Ve veršovaném textu může být jedna věta (ať už věta jednoduchá, nebo věta, která je 
součástí souvětí) rozdělena do více veršů. V takovém případě hovoříme o přesahu, např.: 
 
*Dodnes ještě lenoši* 
*A proto tvrdím, že když kvůli pánům*
 
*drbají se, mají vši.* 
*se lidi začnou mezi sebou rvát,*
 
 
*neprospívá to vůbec tulipánům.*
Za přesah nepovažujeme případy, kdy je souvětí rozděleno tak, že 1 věta souvětí = 1 verš, 
např.: 
 
*K nohám ti dám zlaté pruty,*
 
*nebo se vůbec nevrátím.* 
(*CZVV*)
# 1 
Které z následujících tvrzení odpovídá TEXTU 1?
- [A] Nočního sněmu, který svolává vodník, se pravidelně účastní havran.
- [B] 
Během nočního setkání havrana s vodníkem byl chvíli slyšet dívčí smích. 
- [C] Noční sněm havrana s vodníkem vyrušili netopýři sídlící v rozbořeném hradě.
- [D] Během nočního setkání si vodník postěžoval havranovi, že nemá kožich na zimu.
# 2 
Které z následujících tvrzení o dvou verších podtržených v TEXTU 1 je pravdivé?
- [A] Pomocí metafory je zde vyjádřeno, že měsíc osvětluje hrad. 
- [B] 
Pomocí metafory je zde vyjádřeno, že měsíc vrhá stín na hrad.
- [C] Je zde vyjádřeno přímo, tedy nikoli pomocí metafory, že měsíc osvětluje hrad.
- [D] Je zde vyjádřeno přímo, tedy nikoli pomocí metafory, že měsíc vrhá stín na hrad.
# 3 
Které z následujících tvrzení o TEXTU 1 je pravdivé?
Úlohu řešte na základě definice uvedené v TEXTU 2.
- [A] Přesah se vyskytuje jak v první, tak ve třetí sloce.
- [B] 
Přesah se nevyskytuje ani v první, ani ve třetí sloce.
- [C] Přesah se vyskytuje v první, nikoli však ve třetí sloce.
- [D] Přesah se vyskytuje ve třetí, nikoli však v první sloce.
# 4 
Tvrzení: V druhé sloce TEXTU 1 se vyskytuje ***** slova *****.
 
Která dvě podstatná jména je nutné doplnit na vynechaná místa (*****) ve výše 
uvedeném tvrzení, aby toto tvrzení bylo pravdivé?
- [A] antonymum – noc 
- [B] 
synonymum – noc 
- [C] antonymum – luna
- [D] synonymum – luna
# 5 
Vypište z každé z následujících vět (5.1 a 5.2) základní skladební dvojici.
(Základní skladební dvojice musí být zapsány pravopisně správně.)
## 5.1 Na nástěnce byl včera zveřejněn rozpis tréninků na hřišti i závodů na stadionu.
## 5.2 Natěšené zástupy fanoušků mířících na finálový zápas mistrovství musely projít 
přísnou bezpečnostní kontrolou.
# 6 
Rozhodněte o každé z následujících vět, zda je zapsána pravopisně správně (A), 
nebo ne (N).
 
A 
N
## 6.1 Bratrovi neustálé připomínky mi poslední dobou začaly dost vadit. 
## 6.2 O osamělé starobylé vile se vyprávělo množství neuvěřitelných historek. 
## 6.3 Při práci zbytečně neplýtvejte svým drahocenným časem ani svými silami. 
## 6.4 V zákulisí na zpěváky čekaly objektivy fotografů i zvídavé dotazy novinářů. 
# 7 
Ke každé z následujících podúloh (7.1 a 7.2) napište současné spisovné slovo, 
které odpovídá zadání a zároveň není vlastním jménem.
(*Současné* *slovo* znamená slovo používané v dnešní době, nikoli zastaralé.)
## 7.1 Napište podstatné jméno, které je v 1. pádě čísla jednotného tříslabičné, je příbuzné 
se slovem KRÁTIT a skloňuje se podle vzoru STAVENÍ.
## 7.2 Napište podstatné jméno, které je v 1. pádě čísla jednotného dvouslabičné, je 
příbuzné se slovem TĚŽKÝ a skloňuje se podle vzoru RŮŽE.

VÝCHOZÍ TEXT K ÚLOHÁM 8–14
===

(1) Tančící dům, netradiční budova na pražském Rašínově nábřeží, je jedním 
z výrazných symbolů naší metropole. Od počátku své existence projekt vzbuzoval 
rozporuplné reakce. Jeho zastánci oceňují odvážnou moderní architekturu, která podle 
nich městu chyběla, ODPŮRCI tvrdí, že Tančící dům se do historické Prahy nehodí. 
(2) V místech, kde se Tančící dům nachází, stál kdysi činžovní dům, ten byl však zničen 
při leteckém BOMBARDOVÁNÍ v roce 1945. O zástavbě prázdného místa se rozhodlo 
v 60. letech, tehdy ale stavba realizována nebyla. Myšlenku zastavět parcelu oprášil až 
počátkem 90. let český architekt chorvatského původu Vlado Milunić. Původně chtěl 
postavit dům s kavárnou, divadlem a knihovnou, nový vlastník pozemku, nizozemská 
pojišťovna Nationale Nederlanden, však trval na ryze komerčním využití budovy. 
Financování stavby pojišťovna podmínila dále tím, že na projektu se musí podílet také 
některý ze světových architektů. Milunić si tedy ke spolupráci přizval renomovaného 
architekta Franka Gehryho. Ten jeho nabídku přijal a prý mu řekl, že *pro zemi, jež dala* 
*Americe Jaromíra Jágra, udělá cokoli*. 
(3) Základní kámen Tančícího domu byl položen 3. září 1994. Nejnápadnější součástí 
této stavby jsou dvě věže, inspirované jedním slavným tanečním párem. Budově se 
proto přezdívá Ginger a Fred. Naklonění věží symbolizuje skutečnost, že se společnost 
vymanila z totalitní strnulosti. Tančící dům má devět podlaží, kvůli tvaru budovy je každé 
patro jiné. To je příčinou určité nepraktičnosti – nesymetrické místnosti se těžko zařizují, 
šikmé stěny se na člověka zdánlivě kácejí. 
(4) Unikátní Tančící dům, jehož provoz byl zahájen 20. června 1996, získal hlavní 
cenu v kategorii designu v prestižní anketě amerického časopisu *Time*. Časopis *Architekt* 
ho zařadil mezi pět nejvýznamnějších českých staveb 90. let. O budově se zmiňují jak 
odborné publikace, tak turistické příručky.
(*www.lidovky.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Podle časopisu *Architekt* existují pouze čtyři stavby, které jsou významnější 
než Tančící dům. 
## 8.2 Provoz Tančícího domu byl zahájen necelé dva roky od položení základního 
kamene této netradiční budovy. 
## 8.3 Podle věží s názvem Ginger a Fred, které jsou součástí unikátního Tančícího 
domu, získal přezdívku jeden taneční pár. 
## 8.4 Nizozemská pojišťovna se zavázala financovat projekt Tančícího domu pouze 
pod podmínkou, že budovu navrhne architekt Frank Gehry. 
# 9 
Které z následujících tvrzení o výchozím textu je pravdivé?
- [A] V textu jsou podtržena dvě souvětí: každé z nich se skládá ze dvou vět.
- [B] 
V textu jsou podtržena dvě souvětí: první z nich se skládá ze dvou vět, druhé 
z nich se skládá ze tří vět.
- [C] V první části textu je podtržena věta jednoduchá, v druhé části textu je 
podtrženo souvětí skládající se ze dvou vět. 
- [D] V první části textu je podtržena věta jednoduchá, v druhé části textu je 
podtrženo souvětí skládající se ze tří vět.
# 10 
Které z následujících tvrzení o dvou slovech zapsaných ve výchozím textu 
velkými písmeny je pravdivé?
(Význam slov posuzujte v kontextu výchozího textu.) 
- [A] Obě tato slova jsou citově zabarvená.
- [B] 
Pouze slovo *odpůrce* je citově zabarvené.
- [C] Pouze slovo *bombardování* je citově zabarvené.
- [D] Žádné z těchto slov není citově zabarvené.
# 11 
Výrok: „Pro zemi, jež dala Americe Jaromíra Jágra, udělám cokoli.“
 
Které z následujících tvrzení o tomto výroku jednoznačně vyplývá z výchozího 
textu?
- [A] Tento výrok Gehry údajně řekl Milunićovi.
- [B] 
Tento výrok Milunić údajně řekl Gehrymu.
- [C] Je zcela jisté, že tento výrok Gehry řekl Milunićovi.
- [D] Je zcela jisté, že tento výrok Milunić řekl Gehrymu.
# 12 
Kterou z následujících dvojic slov nelze v kontextu výchozího textu považovat 
za antonyma?
(První slovo z každé dvojice pochází z výchozího textu a je v něm vyznačeno tučně.)
- [A] oceňují – znehodnocují 
- [B] 
chyběla – nescházela 
- [C] těžko – snadno 
- [D] zdánlivě – skutečně 
# 13 
Ve kterém z následujících úseků výchozího textu se vyskytuje sloveso 
dokonavé?
- [A] projekt vzbuzoval rozporuplné reakce
- [B] 
naklonění věží symbolizuje skutečnost
- [C] o zástavbě prázdného místa se rozhodlo
- [D] o budově se zmiňují jak odborné publikace
# 14 
Vypište ze třetí části výchozího textu tři podstatná jména, která jsou zde užita 
v 7. pádě.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 15 
Ve které z následujících možností je správně zapsána interpunkce?
- [A] Vysvětlovala nám, proč celý večer nebyla doma, a proč nezvedala telefon.
- [B] 
Součástí zdravé stravy má být, jednak ovoce a zelenina jednak netučné sýry.
- [C] Na protější autobusové zastávce, spolu hovořili elegantní muž a přitažlivá žena.
- [D] Dělám ten úkol od té doby, kdy jsem se vrátil ze školy, a ještě ho nemám hotový.
# 16 
Přiřaďte k jednotlivým větám (16.1–16.3) odpovídající tvrzení (A–E).
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.) 
## 16.1 Na dvoře školy postávali žáci. 
## 16.2 Často se spolu bavíme o filmech. 
## 16.3 Po vyučování se sejdeme v parku. 
- [A] 
Větný člen zvýrazněný v této větě je předmět.
- [B] 
Větný člen zvýrazněný v této větě je přívlastek shodný.
- [C] 
Větný člen zvýrazněný v této větě je přívlastek neshodný.
- [D] 
Větný člen zvýrazněný v této větě je příslovečné určení času.
- [E] 
Větný člen zvýrazněný v této větě je příslovečné určení místa.
VÝCHOZÍ TEXT K ÚLOZE 17
===

Loni jsme s rodiči vyrazili na jednodenní výlet do Nižboru. Ihned po příjezdu vedly 
naše kroky na zámek. Pěšky tam lze dojít dvěma cestami: my jsme si vybraly kratší, ale 
o dost strmnější cestu lesem. Během výšlapu jsme se sice trochu spotili, k cíli jsme ale 
dorazili poměrně brzy. Odměnou nám byla prohlídka zámku. V prvním patře právě 
probíhala výstava věnovaná prastarým Keltům a jejich kultuře. Seznámili jsme se 
s nejzajímavějšími vykopávkami, které byly objeveny na území Čech. Ocenili jsme také 
krásný výhled z okna nejvyšší zámecké věže na řeku Berounku a okolní lesy.
Naší další zastávkou byla místní sklárna. Bedlivě jsme sledovali celý proces výroby 
předmětů z broušenného křišťálu. Z bezprostřední blízkosti jsme mohli obdivovat 
mistrovskou práci zdejších sklářů. Strávit neděli v Nižboru skutečně nebyl špatný nápad. 
(*CZVV*)
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Doporučení: Opravte pouze ta slova, u kterých jste si jisti, že jsou v textu zapsána 
s pravopisnou chybou. 
Slovo *Nižboru* je zapsáno pravopisně správně.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 18 
Seřaďte jednotlivé části textu (A–F) tak, aby byla dodržena textová návaznost.
- [A] Vzápětí se obrovské motory s řevem probraly k životu a letadlo začalo nabírat 
rychlost. „Takovýhle je to pocit, když člověk jede s tebou v autě,“ řekla jsem. Gus 
se trochu pousmál, ale zuby měl pořád pevně zaťaté. Zeptala jsem se: „Dobrý?“
- [B] „Jenom připomínám, že jsem tady,“ řekla mi. „Sedím přímo vedle tebe.“ „To byla 
jen přátelská pusa,“ hájila jsem se.
- [C] Konečně jsme se dostali na startovní dráhu. Pilot vyzval palubní personál, aby 
se připravil na vzlet.
- [D] Vyděšeně se na mě podíval. Položila jsem tedy svou ruku na tu jeho a zeptala 
se znova: „Dobrý?“ Stále žádná odpověď. Špice letadla se náhle zvedla a byli 
jsme ve vzduchu.
- [E] „Ty jsi ještě nikdy neletěl?“ zeptala jsem se překvapeně. Zavrtěl hlavou a dál 
s úžasem hleděl z okénka na teď už miniaturní hory a údolí. Neodolala jsem 
a políbila ho na tvář. Máma to ihned musela okomentovat.
- [F] Gus sledoval, jak se vše pod námi začíná pomalu zmenšovat. Cítila jsem, jak se 
jeho ruka pod tou mojí uvolňuje. Po chvíli konečně něco řekl: „My letíme!“
(*J. Green, Hvězdy nám nepřály, upraveno*)
## 18.1 _____
## 18.2 _____
## 18.3 _____
## 18.4 _____
## 18.5 _____
## 18.6 _____
# 19 
Na každé vynechané místo (*****) v českých ustálených slovních spojeních 
doplňte příslušné slovo v náležitém tvaru.
## 19.1 Když jsem četla Honzovu povídku, vůbec jsem se v ní nevyznala, protože nelogicky 
skákal z jedné události na druhou. „Honzo, nemá to ***** ani *****, měl bys to 
přepracovat,“ doporučila jsem mu.
## 19.2 Chodníky v naší obci měly být v červenci opraveny. Už je září a s opravami se ještě 
nezačalo. Stavební firma tvrdí, že za to může radnice, ta zase tvrdí, že firma porušila 
smlouvu. Zkrátka přehazují si ten problém jako ***** brambor.

VÝCHOZÍ TEXTY K ÚLOHÁM 20–24
===

TEXT 1
(1) Felix, postarší divadelní režisér, je spokojen. Řada rolí v *Bouři* už je rozdělena. Teď je 
na řadě Ariel. „Měl by o tu roli někdo zájem?“ obrátí se Felix na vězně, kteří se přihlásili do 
JEHO divadelního kroužku v rámci výchovného programu *Literaturou ke vzdělání*. 
„Já vílu v žádném případě hrát nebudu,“ ozve se ze zadní řady HadiOko.
Zřejmě promluvil za všechny: nikdo se nehlásí, všichni se tváří nepřístupně. 
„Než tu roli odmítnete, měli byste vzít v potaz, co všechno Ariel dokáže! Může být 
neviditelný. Umí létat. A dokáže ovládat hromy a blesky,“ vysvětluje režisér. 
„A co dyž neexistuje a Prospero si HO jen představuje?“ nadhodí Rudy Kojot.
(2) „Prostě si vybájil kámoše, kterýho nikdo nevidí,“ doplní Nohhy.
„Předpokládejme, že Ariel je svým způsobem skutečný,“ řekne Felix*.* „Jakou bytost 
jsem právě popsal?“
„Supermana,“ vyhrkne Kudla.
„Ufouna! Porouchala se mu raketa, takže se vocitnul na Zemi. Chce se ňák vrátit na 
rodnou planetu. Pamatujete, jak E. T. pořád volal domů?“ ozve se PPod.
Teď to vězeňské partě konečně dává smysl! Mimozemšťan! Mnohem lepší než víla.
„Proto Ariel musí dělat, co Prospero chce, aby si vysloužil svobodu,“ uvědomí si 8Ruk.
„Výborně,“ souhlasí Felix. „A jakou funkci plní Ariel v naší hře?“
„Jak to myslíte – jakou funkci? Sám jste přece do poznámek napsal, že je sluha,“ 
nechápe Kruty Brko. 
„Jistě,“ připustí Felix, „ale jak by se Shakespearova *Bouře* vyvíjela bez Arielova 
přičinění? Bez hromů a blesků? Ariel stojí za rozhodující událostí této hry, protože bez 
bouře by to nebyla *Bouře*. Je to klíčová postava.“
„Prostě borec,“ shrne to 8Ruk. 
„Felixi, to je teda fakt obludně obludný!“ reaguje Kudla.
„Takže kdo by chtěl hrát Ariela?“ zeptá se režisér.
Zvedne se les rukou. Jediný HadiOko kroutí hlavou.
(*M. Atwoodová, Kus temnoty, upraveno*)
TEXT 2
Apostrofa – oslovení věcí, abstraktních skutečností či nepřítomných osob.
Paronomázie – v těsném sousedství se vyskytují slova se stejným kořenem.
(*CZVV*)
# 20 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 20.1 Divadelní kroužek se připravuje na inscenaci hry s názvem *Bouře*. 
## 20.2 Felix hovoří se skupinou vězňů o hře, v níž vystupují pouze dvě postavy, 
a to Ariel a Prospero. 
## 20.3 Felix nakonec přesvědčil vězně o tom, že postava jménem Ariel je ve 
skutečnosti víla, nikoli mimozemšťan. 
## 20.4 Ze všech přítomných členů divadelního kroužku pouze HadiOko změnil svůj 
původní názor a o roli Ariela nakonec projevil zájem. 
# 21 
Které z následujících tvrzení o úseku podtrženém v TEXTU 1 je pravdivé?
Úlohu řešte na základě definic uvedených v TEXTU 2.
- [A] V tomto úseku se vyskytuje jak apostrofa, tak paronomázie.
- [B] 
V tomto úseku se nevyskytuje ani paronomázie, ani apostrofa.
- [C] V tomto úseku se vyskytuje apostrofa, nikoli však paronomázie.
- [D] V tomto úseku se vyskytuje paronomázie, nikoli však apostrofa.
# 22 
Tvrzení: V první části TEXTU 1 zájmeno *jeho* odkazuje k podstatnému jménu ***** 
a zájmenem *ho* je zastupováno podstatné jméno *****.
 
Která dvě podstatná jména je nutné doplnit na vynechaná místa (*****) ve výše 
uvedeném tvrzení, aby toto tvrzení bylo pravdivé?
(Posuzovaná zájmena jsou v TEXTU 1 zapsána velkými písmeny.)
- [A] Felix – Ariel
- [B] 
vězeň – Ariel
- [C] Felix – režisér
- [D] vězeň – režisér
# 23 
Které z následujících tvrzení o čtyřech postavách vystupujících v TEXTU 1 je 
pravdivé?
(Každá ze čtyř posuzovaných postav promlouvá v přímé řeči pouze jednou. Jména 
postav jsou u příslušné přímé řeči vyznačena tučně.)
- [A] HadiOko a Nohhy na rozdíl od postav jménem PPod a Kruty Brko mluví v textu 
spisovně.
- [B] 
HadiOko a Kruty Brko na rozdíl od postav jménem PPod a Nohhy mluví v textu 
spisovně.
- [C] PPod a Nohhy na rozdíl od postav jménem HadiOko a Kruty Brko mluví v textu 
spisovně.
- [D] PPod a Kruty Brko na rozdíl od postav jménem HadiOko a Nohhy mluví v textu 
spisovně.
# 24 
Ve kterém z následujících úseků TEXTU 1 se vyskytuje sloveso užité 
v rozkazovacím způsobu? 
- [A] pamatujete, jak E. T. pořád volal domů
- [B] 
proto Ariel musí dělat, co Prospero chce
- [C] měli byste vzít v potaz, co všechno Ariel dokáže
- [D] předpokládejme, že Ariel je svým způsobem skutečný

VÝCHOZÍ TEXT K ÚLOHÁM 25–28
===

*Make Love, Not War* po španělsku
*Milujte se, neválčete*. Světově známé heslo hippies po letech znovu ožilo na 
severozápadě Španělska. Přes sedmdesát svobodomyslných lidí, trvale ***** v ekologické 
vesničce Matavenero, si zvolilo specifický životní styl. Obejdou se bez aut, internetu, 
televize a dalších moderních vymožeností, spoléhají na vlastní zdroje potravy a solární 
energii.
Unikátní vesnici, ����� v horách španělské provincie León, pomáhal v roce 1989 
založit Němec Ulrich Wuttke, který v místní přírodě našel zalíbení. Dnes zde bydlí nejen 
Španělé a Němci, ale také třeba Dánové, Francouzi, Poláci či Brazilci. Ve vsi neplatí žádná 
hierarchie, všechno patří všem.
Zdejší hippie komunita se před světem rozhodně neuzavírá. Turisté jsou zde vřele 
vítáni, nesmí ovšem přijet autem ani na motorce. Jediným povoleným dopravním 
prostředkem (pokud tedy nevlastníte koně) je totiž jízdní kolo. Návštěvníci mohou strávit 
až deset dní ve speciálním domku. V létě pro ně navíc lidé z komunity pořádají různé 
kurzy, během nichž turisty naučí například péct chleba. Návštěva Matavenera, v němž se 
zastavil čas, je určitě nevšedním zážitkem.
(*Vzhledem k povaze jedné z úloh není zdroj výchozího text uveden.*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Vesnička Matavenero je pro turisty otevřená výhradně v létě po dobu deseti 
dnů. 
## 25.2 Pouze někteří z více než 70 obyvatel, kteří žijí ve vesničce Matavenero, jsou 
Španělé. 
## 25.3 Do vesničky Matavenero vede přes hory provincie León pouze jediná cesta, 
a to cyklostezka. 
## 25.4 Heslo *Milujte se, neválčete* vymyslel v roce 1989 Ulrich Wuttke, zakladatel 
vesničky Matavenero. 
# 26
## 26.1 Napište náležitý spisovný tvar slova *žijící*, který patří na první vynechané místo 
(*****) ve výchozím textu.
## 26.2 Napište náležitý spisovný tvar slova *ukrytý*, který patří na druhé vynechané 
místo (�����) ve výchozím textu.
(Po doplnění náležitého tvaru slova musí být příslušný větný celek gramaticky správný.)
# 27 
Která z následujících možností nejlépe vystihuje výchozí text?
- [A] Jde o umělecký text, který čtenářům přibližuje jedno unikátní místo.
- [B] 
Jde o líčení (tj. subjektivně zabarvený popis) jednoho unikátního místa.
- [C] Jde o publicistický text, který čtenářům představuje jedno unikátní místo.
- [D] Jde o výklad (tj. odborný text) analyzující přínos jednoho unikátního místa.
# 28 
Ve kterém z následujících úseků výchozího textu se nevyskytuje zájmeno? 
- [A] během nichž turisty naučí 
- [B] 
ve vsi neplatí žádná hierarchie 
- [C] spoléhají na vlastní zdroje potravy
- [D] který v místní přírodě našel zalíbení
# 29 
Která z následujících vět je zapsána pravopisně správně? 
- [A] Jako svědek nehody jste povinen pravdivě popsat daný incident.
- [B] 
Jako svědek nehody jste povinen pravdivě popsat danný incident.
- [C] Jako svědek nehody jste povinnen pravdivě popsat daný incident.
- [D] Jako svědek nehody jste povinnen pravdivě popsat danný incident.
# 30 
Přiřaďte k jednotlivým slovům (30.1–30.4) odpovídající tvrzení (A–F).
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.) 
## 30.1 sdělit 
## 30.2 obkládat 
## 30.3 předčasně 
## 30.4 neočekávaný 
- [A] 
Toto slovo má celkem dvě předpony: obě jsou slabičné.
- [B] 
Toto slovo má celkem dvě předpony: jedna z nich je neslabičná.
- [C] 
Toto slovo, jehož kořen je složený ze tří hlásek, má pouze jednu předponu a ta je 
slabičná.
- [D] 
Toto slovo, jehož kořen je složený ze čtyř hlásek, má pouze jednu předponu a ta je 
slabičná.
- [E] 
Toto slovo, jehož kořen je složený ze tří hlásek, má pouze jednu předponu a ta je 
neslabičná.
- [F] 
Toto slovo, jehož kořen je složený ze čtyř hlásek, má pouze jednu předponu a ta je 
neslabičná.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
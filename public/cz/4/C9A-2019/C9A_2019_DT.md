# 2
# 1 
Která z následujících vět obsahuje pravopisnou chybu?
- [A] Neznámí muži se zuřivě vrčícími psy zmizeli v potemnělé uličce.
- [B] 
Z otevřeného okna zchátralého domu po setmění vylétli netopýři.
- [C] U rozkvetlých květů jsme spatřili kolibříky s krásně zbarvenými křídly.
- [D] Dřevěný plot kolem starobylé vily se několik měsíců nebezpečně vyklal.
VÝCHOZÍ TEXTY K ÚLOHÁM 2–6
===

TEXT 1
Frodův žalozpěv o Gandalfovi
Když v Kraji večer šedý byl,
slýchal jsem v kopci jeho krok;
před svítáním se vytratil
na dlouhou cestu beze slov.
Od jižních hor v Severní říš,
z divočiny na mořský břeh,
skrz tajný vchod i dračí skrýš
on kráčel a byl přítel všech.
Ať s ním byl trpaslík, člověk, či hobit,
anebo elf, který neumírá,
Gandalf, ten se všemi dovedl mluvit
jazykem, jenž srdce otevírá. 
Hojící dlaň, smrtící meč,
hlava, již sklání sudby tíž,
hlas trubky, která volá v seč,
poutník, jenž znaven hledá skrýš.
Jako pán moudrosti na trůnu sedal,
rychle se hněval a rychle se smál;
odřený klobouk a brada šedá,
o hůl se trnitou opíral.
V Khazad-dûm on sám odrazil
hrůzu i děs a žár i stín,
o kámen hůl svou přerazil
a z mostu spadl do hlubin.
(*Vzhledem k povaze jedné z úloh není zdroj výchozího textu uveden.*)
TEXT 2
Inverze – změna pořadí slov oproti neutrálnímu, tzn. běžnému, slovosledu, např. *Jak se ti* 
*líbí ten vzácný dar?* (neutrální slovosled) × *Dar ten vzácný jak líbí se ti?* (inverze).
(*CZVV*)
# 2 
O které z následujících možností se píše v TEXTU 1?
- [A] o Gandalfově umění komunikovat 
- [B] 
o tom, že Gandalf daroval elfovi nesmrtelnost
- [C] o tom, že Gandalf odhalil v Kraji tajnou dračí skrýš
- [D] o Gandalfově zbabělém útěku před hrůzami v Khazad-dûm
# 3 
Ve kterém z následujících úseků TEXTU 1 se nejvýrazněji uplatňuje kontrast?
- [A] hojící dlaň, smrtící meč
- [B] 
slýchal jsem v kopci jeho krok
- [C] poutník, jenž znaven hledá skrýš
- [D] jako pán moudrosti na trůnu sedal
# 3
# 4 
Rozhodněte o každém z následujících tvrzení, zda odpovídá TEXTU 1 (A), 
nebo ne (N).
 
A 
N
## 4.1 Text je próza. 
## 4.2 Jde o ukázku literatury umělecké. 
## 4.3 Každý sudý verš se rýmuje s bezprostředně následujícím veršem. 
## 4.4 V podtrženém úseku textu mají všechny verše stejný počet slabik. 
# 5
## 5.1 Napište spisovné přídavné jméno, které je v 1. pádě čísla jednotného 
tříslabičné, je příbuzné se slovem PŘÍTEL a skloňuje se podle vzoru MLADÝ.
## 5.2 Napište spisovné podstatné jméno, které je v 1. pádě čísla jednotného 
tříslabičné, je příbuzné se slovem BŘEH a skloňuje se podle vzoru STAVENÍ.
(Slova *přítel* a *břeh* pocházejí z TEXTU 1, správná odpověď se v TEXTU 1 nevyskytuje.)
# 6 
Ve kterém z následujících úseků TEXTU 1 se jednoznačně vyskytuje inverze?
Úlohu řešte na základě definice uvedené v TEXTU 2.
- [A] o hůl se trnitou opíral
- [B] 
z divočiny na mořský břeh
- [C] na dlouhou cestu beze slov
- [D] skrz tajný vchod i dračí skrýš
VÝCHOZÍ TEXT K ÚLOZE 7
===

Jakmile *končil projev majitelky psího útulku, všichni přítomní byli dlouho úplně *ticha 
a *těží potlačovali dojetí.
(*CZVV*)
# 7 
Na vynechaná místa (*) ve výchozím textu je třeba doplnit *s/z* tak, aby text 
byl pravopisně správně. Ve které z následujících možností jsou *s/z* uvedena 
v odpovídajícím pořadí?
- [A] s – s – z
- [B] 
s – z – s
- [C] z – z – s
- [D] z – s – z
# 4
VÝCHOZÍ TEXT K ÚLOHÁM 8–13
===

(1) Souostroví Galapágy tvoří 19 hlavních ostrovů, ten nejmenší z nich má rozlohu 
1,04 km2. Galapágy jsou výjimečné v mnoha směrech. Jsou třeba jediným místem, kde 
se na severní polokouli Země vyskytují tučňáci ve volné přírodě. Není divu, že souostroví 
inspirovalo také Charlese Darwina.
Tento slavný biolog se roku 1831 nalodil na loď Beagle jako člen přírodovědecké 
výpravy, jejímž cílem bylo studium živočichů. Během expedice nabyl přesvědčení, že 
živočišné druhy se v průběhu času mění. Na různých ostrovech vykopal mnoho 
kosterních pozůstatků a tyto nálezy jeho závěr potvrzovaly. Klíčový byl ale pro Darwina 
pětitýdenní pobyt na Galapágách. Zprvu ho zde zaujaly ohromné galapážské želvy, 
kterých na ostrovech žily statisíce. Zjistil, že rozdíly mezi želvami mají souvislost 
s odlišnými podmínkami danými prostředím, v němž želvy žijí. Ty, které se musí 
natahovat za potravou do výšky, mají delší krk než želvy ukusující trávu u země. 
(2) Zásadní poznatky geniální vědec získal díky studiu pěnkav. Všiml si rozdílů 
v jednotlivých populacích těchto ptáků, které žily na různých galapážských ostrovech. 
Vypozoroval, že tvar a velikost jejich zobáku jsou přizpůsobeny dostupným zdrojům 
potravy. Některé pěnkavy pomocí svého drobného zobáku snáze zkoumaly květy, jiné 
pěnkavy měly silný zahnutý zobák jako papoušek a drtily jím oříšky. Na každém ostrově 
se u pěnkav vyvinuly znaky nejlépe zajišťující přežití druhu.
Po návratu z výpravy Darwinovi trvalo více než dvacet let, než plně pochopil, že právě 
pobyt na Galapágách je klíčem k porozumění evoluci. Svou evoluční teorii představil 
v roce 1859. V díle *O vzniku druhů přírodním výběrem* vysvětlil, že organismy se postupně 
přizpůsobují měnícím se podmínkám prostředí a že přežijí jen ty, které se na změny 
nejlépe adaptují. Jeho myšlenky posunuly vědecké poznání o značný krok vpřed.
(*kol. autorů, Planeta tajuplných světů; www.novinky.cz, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Celková rozloha hlavních ostrovů, které tvoří souostroví Galapágy, je větší
než 19 km2. 
## 8.2 V době Darwinova pobytu na Galapágách žilo na tomto souostroví celkem 
sto tisíc galapážských želv. 
## 8.3 V průběhu Darwinovy návštěvy Galapág se díky evoluci u pěnkav vyvinuly 
nejméně dva různé typy zobáků. 
## 8.4 Z přírodovědecké výpravy plující na lodi Beagle se Darwin vrátil domů 20 let 
před vydáním knihy *O vzniku druhů přírodním výběrem*, tedy v roce 1839. 
# 9 
Vypište z druhé části výchozího textu tři podstatná jména, která se skloňují 
podle vzoru *růže*.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 5
# 10 
Které z následujících tvrzení o slovech tučně vyznačených ve výchozím textu 
je pravdivé?
- [A] Slovo *nález* je v textu užito ve významu *konstatování, odborný posudek*.
- [B] 
Slovo *souvislost* je v textu užito ve významu *spojitost, vzájemný vztah*.
- [C] Slovo *dostupný* je v textu užito ve významu *srozumitelný, pochopitelný*. 
- [D] Slovo *drobný* je v textu užito ve významu *bezvýznamný, malicherný*.
# 11 
Které z následujících tvrzení je pravdivé?
- [A] 
Výchozí text popírá informaci, že na severní polokouli Země existuje jediné místo, 
kde se ve volné přírodě vyskytují tučňáci, a tím místem jsou Galapágy. 
- [B] 
Z výchozího textu vyplývá, že na severní polokouli Země existuje jediné místo, 
kde se ve volné přírodě vyskytují tučňáci, a tím místem nejsou Galapágy.
- [C] Výchozí text popírá informaci, že na severní polokouli Země neexistuje kromě 
souostroví Galapágy žádné jiné místo, kde se ve volné přírodě vyskytují tučňáci.
- [D] Z výchozího textu vyplývá, že na severní polokouli Země neexistuje kromě 
souostroví Galapágy žádné jiné místo, kde se ve volné přírodě vyskytují tučňáci.
# 12 
Který z následujících úseků výchozího textu neobsahuje podmět rozvitý?
- [A] jiné pěnkavy měly silný zahnutý zobák jako papoušek 
- [B] 
jeho myšlenky posunuly vědecké poznání o značný krok vpřed 
- [C] že organismy se postupně přizpůsobují měnícím se podmínkám prostředí
- [D] na každém ostrově se u pěnkav vyvinuly znaky nejlépe zajišťující přežití druhu
# 13 
Které z následujících tvrzení o slovech podtržených ve výchozím textu je 
pravdivé?
- [A] Slovo *během* je v textu podstatným jménem.
- [B] 
Slovo *přesvědčení* je v textu přídavným jménem.
- [C] Slovo *mezi* je v textu předložkou.
- [D] Slovo *ukusující* je v textu slovesem.
# 6
VÝCHOZÍ TEXT K ÚLOZE 14
===

Právě nám oznámili, že se o víkendu vypravíme na exkurzi. Cože? Strávit i sobotu 
s učitely, s nimiž se vídáme téměř denně? To vskutku v nikom příliš veselí nevyvolá. 
Protesty však byly neúčiné. Každý je prý povinen se akce zúčastnit. 
Sraz byl na náměstí. Všichni přišli včas, nikdo se nezpozdil. Zamířili jsme k cíli. V místní 
čokoládovně nás čekal nabitý program. Nejdříve jsme sami vyráběli pralinky. Do formiček 
jsme nalili čokoládu a chvíli počkali, než ztuhne. Pralinky jsme naplnili vybranými 
náplněmi a také jsme je ozdobyli. Ti zručnější opatřili své křehké výtvory třpytivými obaly. 
Během výroby jsme samozřejmně stále něco ochutnávali. Abychom pořád nemlsali, 
zhlédli jsme dokument o pěstování a zpracovávání kakaových bobů. Akce, na niž se zprvu 
nikdo netěšil, se nakonec všem líbila.
(*CZVV*)
# 14 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
# 15 
Přiřaďte k jednotlivým tvrzením (15.1–15.4) odpovídající větu (A–F). 
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 15.1 Ve větě je pouze jedno zájmeno. 
## 15.2 Ve větě jsou celkem dvě zájmena. 
## 15.3 Ve větě jsou celkem tři zájmena. 
## 15.4 Ve větě jsou celkem čtyři zájmena. 
- [A] 
S veselými lidmi jsem vždy našel společnou řeč.
- [B] 
Ten jeho utrápený výraz nikdo z nás neměl rád.
- [C] 
Poslední týdny už o ničem podobném nemluvila.
- [D] 
Žádný národ nesmí zapomenout na svou minulost.
- [E] 
Na tuto její chybu všichni spolužáci brzy zapomněli.
- [F] 
Z jediného gesta byl sousedův záměr rázem odhalen.
# 7
# 16 
Seřaďte jednotlivé části textu (A–E) za sebou tak, aby byla dodržena textová 
návaznost. 
- [A] Kolega Lněný mi řekl, že pro tyhle případy je dobré mít svého taxikáře, 
a doporučil mi pana Otrubu. Jedno šílené ráno jsem panu Otrubovi 
zatelefonoval. Když jsem vyšel z domu, taxík už na mě čekal.
- [B] Z domova to mám na autobus pěšky dvacet minut. Jenže když se ráno 
rozhoduju mezi čtvrthodinou spánku a pitomým autobusem, autobus to 
projede a já pak rychle sháním taxi.
- [C] Tím mě dostal. Správnou koncovku středního rodu v množném čísle už dneska 
neuslyšíte ani v televizi.
- [D] „Hezký obrázky to má,“ souhlasím. Ten člověk mluvil dokonale spisovně. „Vy 
budete asi z Moravy,“ řeknu, protože jinak si to vysvětlit nedovedu. „Z Karlína, 
pane Hošku,“ odpoví mi pátým pádem, který je už na vymření. „Onehdy jsem 
vezl dvě děvčata a ta si také myslila, že jsem z Moravy.“
- [E] Řidič četl nějakou knihu. Jakmile mě uviděl, řekl: „Přeji dobrý den, jmenuji 
se Vlastimil Otruba.“ „Co to čtete?“ zeptal jsem se, když se rozjel. „Jednu 
Jiráskovu novelu,“ řekl a podal mi knihu. „Je to velmi pěkné vydání s ilustracemi 
Adolfa Kašpara.“
(*Z. Svěrák, O slušném taxikáři, upraveno*)
## 16.1 
## 16.2 
## 16.3 
## 16.4 
## 16.5 
# 17 
Na každé vynechané místo (*****) v českých ustálených slovních spojeních 
doplňte příslušné slovo.
## 17.1 Při reorganizaci firmy o práci přišlo i několik velmi schopných lidí. Inu, když se kácí les, 
lítají *****.
## 17.2 Řekl jsem otci, ať omezí jízdu autem, protože tím znečišťuje životní prostředí. On však 
stále jezdí autem i do obchodu, který máme sto metrů od domu. Přesvědčuji ho dál, 
ale je to jako ***** na stěnu házet. 
# 8
VÝCHOZÍ TEXTY K ÚLOHÁM 18–23
===

TEXT 1
Jednoho rána se Řehořík Švábík proměnil v brouka. Maminka se s novou situací 
rychle vyrovnala, ale pan Švábík dal najevo, že ho jeho mladší syn opět zklamal. Řehořík 
se proto rozhodl tatínkovi dokázat své nekonečné broučí schopnosti. Zaletí na radnici 
města Opitzova a získá pro něj vysněné povolení otevřít si obchod.
V Opitzově vládl starosta Majer s bandou pěti zlotřilých radních. Všichni vědomě 
porušovali zákony. Doktor Smund každého, kdo protestoval proti rozhodnutí městské 
rady, zavřel na psychiatrii. Buřiče zatýkal Donald Corleone, šéf policie a majitel 
jediné místní televizní stanice. Ačkoli televizní zprávy MAJER TV1 ukazovaly Opitzov 
jako spořádané město bez zločinců, ve skutečnosti zde zločinnost jen kvetla. Řediteli školy 
Kurkovi se platilo za dobré známky a další radní Josef Ká měl na svědomí zoufalý stav 
městské kanalizace. Franz Samsa, pátý radní a zároveň městský hygienik, nechal klidně 
v restauraci promenovat i šváby, pokud mu její majitel podstrčil správný obnos peněz.
Řehořík kroužil kolem radnice. Vtom uviděl objemný balík nadepsaný Starosta Majer. 
Kusadly prokousal do balíku dírku a vlezl dovnitř. Záhy se ocitl v kanceláři starosty.
„Pánové,“ říkal zrovna městské radě Siggi Smund, „vyvinul jsem úplně nový přípravek, 
pod jehož vlivem lidé udělají všechno, co se jim vsugeruje. Přimícháme Sugesteron 
do mléka. Zítra před volbami se pančované mléko dodá na zápraží všem občanům. 
Pan Corleone zajistí, aby v ranním vysílání každých pár minut probleskl na zlomek 
vteřiny subliminální vzkaz: *Jestli je ti osmnáct a víc, je starosta Majer ve volbách tvůj princ.* 
Kdybychom neomezili věk, PŘIŠLY BY i děti. Ty ale podle zákona volit nesmějí a víte 
dobře, jak nám všem na dodržování zákonů záleží.“ 
Řehořík už slyšel dost. Povolení počká. Tohle je daleko naléhavější. 
(*V. Tumanov, Brouk Řehořík, upraveno*)
TEXT 2
Ironie – posměšné užití slov vyjadřující opak toho, co se míní. 
(*Slovník spisovné češtiny*)
# 18 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Pan Švábík měl minimálně dvě děti. 
## 18.2 Televizní zprávy, které se vysílaly v MAJER TV1, předkládaly nepravdivý 
obraz města Opitzov. 
## 18.3 Alespoň jeden majitel restaurace ve městě Opitzov bral úplatky od 
Franze Samsy. 
## 18.4 Donald Corleone má zařídit, aby televize v den voleb vysílala jen 
několikaminutové pořady zakončené subliminálním vzkazem. 
# 19 
Které z následujících tvrzení o úseku tučně vyznačeném v TEXTU 1 je pravdivé?
- [A] Vyskytuje se zde souvětí, které se skládá ze dvou vět, a věta jednoduchá.
- [B] 
Vyskytuje se zde souvětí, které se skládá ze tří vět, a věta jednoduchá.
- [C] Vyskytují se zde dvě souvětí, z nichž každé se skládá ze dvou vět.
- [D] Vyskytují se zde dvě souvětí, pouze první z nich se skládá ze tří vět.
# 9
# 20 
Ve kterém z následujících úseků TEXTU 1 se nejvýrazněji uplatňuje ironie?
Úlohu řešte na základě definice uvedené v TEXTU 2. Úseky posuzujte v kontextu 
TEXTU 1.
- [A] vyvinul jsem úplně nový přípravek
- [B] 
lidé udělají všechno, co se jim vsugeruje
- [C] před volbami se pančované mléko dodá na zápraží
- [D] víte dobře, jak nám všem na dodržování zákonů záleží
# 21 
Ve kterém z následujících úseků TEXTU 1 se vyskytuje pouze jedno slovo 
obsahující předponu?
- [A] získá pro něj vysněné povolení otevřít si
- [B] 
Řehořík se proto rozhodl tatínkovi dokázat
- [C] maminka se s novou situací rychle vyrovnala
- [D] uviděl objemný balík nadepsaný Starosta Majer
# 22 
Které z následujících tvrzení o slovech podtržených v TEXTU 1 je pravdivé?
Podtržená slova posuzujte v kontextu TEXTU 1.
- [A] Ze všech těchto slov jsou citově zabarvená pouze obě slovesa.
- [B] 
Ze všech těchto slov je citově zabarvené pouze sloveso *prokousal*.
- [C] Ze všech těchto slov jsou citově zabarvená pouze obě podstatná jména.
- [D] Ze všech těchto slov je citově zabarvené pouze podstatné jméno *banda*.
# 23 
U slovesného tvaru PŘIŠLY BY, který je v TEXTU 1 zapsán velkými písmeny, 
určete způsob, slovesný rod a vid.  
Odpověď zapište celými slovy, nepoužívejte zkratky. Chybějící dílčí odpověď nebo 
zápis jakéhokoli slova, které nevyhovuje zadání úlohy, jsou považovány za chybu.
# 24 
Rozhodněte o každém z následujících souvětí, zda je napsáno pravopisně 
správně (A), nebo ne (N).
 
A 
N
## 24.1 Elektrické kabely poničila silná vichřice, která se minulou neděli nečekaně 
přehnala nad naším územím. 
## 24.2 Luxusní motocykly cizích značek parkovaly na náměstí, kde se při této 
příležitosti sešly davy zvědavců. 
## 24.3 Hovězí maso s dušenou mrkví si pravidelně obědnávám v místní hospůdce, 
kterou vlastní zpěvák z naší kapely. 
## 24.4 Rodinné fi rmy i podnikatelé uvítaly novou vyhlášku, která usnadňuje 
obchodování s evropskými zeměmi. 
# 10
# 25 
Přiřaďte k jednotlivým definicím (25.1–25.3) literární žánr (A–E), který dané 
definici nejlépe odpovídá.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 25.1 Je to velmi krátký text zakončený pointou, která má působit na posluchače 
komicky. 
## 25.2 Je to lyrickoepická, často ponurá a smutná báseň, jejíž děj obvykle spěje 
k tragickému závěru. 
## 25.3 Je to rozsáhlý, zpravidla neveršovaný epický žánr, který má obvykle hlavní 
dějovou linii a dějové odbočky a který zobrazuje vývoj postav v delším 
časovém úseku. 
(*L. Lederbuchová; M. Stehlíková, Čítanka pro základní školy 6, 8, upraveno*)
- [A] 
epos
- [B] 
román
- [C] 
balada
- [D] 
tragédie
- [E] 
anekdota
VÝCHOZÍ TEXT K ÚLOHÁM 26–30
===

Rozlišit hoaxy, tedy poplašné zprávy, od zpráv pravdivých je často velmi obtížné. 
V současnosti budí pozornost médií i veřejnosti kauza Momo Challenge.
Na začátku všeho byla hrůzostrašná socha Mother Bird, která je pravděpodobně dílem 
umělkyně Midori Hajašiové. Socha (později známá jako Momo) byla světu představena 
na výstavě strašidel organizované firmou Link Factory. V srpnu 2016 byl na jedné sociální 
síti poprvé zveřejněn obrázek Momo, o dva roky později se začaly rychle šířit zprávy 
o hře Momo Challenge. Kromě varování před touto rizikovou výzvou články obsahovaly 
i popis, jak hra funguje. Hráči jsou údajně kontaktováni z profilu Momo a vyzváni, aby 
plnili nebezpečné úkoly. Když odmítnou, jsou vydíráni např. tím, že Momo ublíží jejich 
blízkým. Hrozby prý doprovázejí fotografie tak děsivé, že citlivějšího jedince vystraší. 
Tato hra rozhodně není první rizikovou výzvou zaplňující titulní stránky novin. V roce 
# 2017 média informovala o hře Modrá velryba, založené na podobných principech jako 
Momo Challenge. Řadou odborníků však byla samotná existence hry Modrá velryba 
zpochybněna. Někteří z nich se kloní k názoru, že šlo o marketingový tah za účelem 
zvýšení návštěvnosti internetových stránek. O hoax se patrně jedná i v případě Momo 
Challenge. Odborníci znovu důrazně varují před panikou, kterou hoaxy vyvolávají.
(*www.idnes.cz; echo24.cz, upraveno*)
# 26 
Vypište z následujících vět základní skladební dvojice.
## 26.1 Tato hra rozhodně není první rizikovou výzvou zaplňující titulní stránky novin.
## 26.2 Řadou odborníků však byla samotná existence hry Modrá velryba zpochybněna.
# 11
# 27 
Která z následujících informací je ve výchozím textu čtenářům předkládána 
jako domněnka?
- [A] informace, že firma Link Factory pořádala výstavu strašidel 
- [B] 
informace, že sochu Mother Bird vytvořila umělkyně Midori Hajašiová
- [C] informace, že o kauzu Momo Challenge se zajímají média i veřejnost
- [D] informace, že existují články popisující fungování hry Momo Challenge
# 28 
Které z následujících tvrzení není pravdivé?
- [A] Z výchozího textu vyplývá, ve kterém roce se začaly šířit zprávy o hře Momo 
Challenge.
- [B] 
Ve výchozím textu je uvedeno, ve kterém roce média informovala o hře podobné 
Momo Challenge.
- [C] 
Ve výchozím textu je uvedeno, ve kterém roce byl na jedné sociální síti poprvé 
zveřejněn obrázek Momo.
- [D] Z výchozího textu vyplývá, ve kterém roce začali odborníci varovat před sochou 
Momo, vyvolávající paniku.
# 29 
Které z následujících tvrzení o větách podtržených ve výchozím textu je 
pravdivé?
- [A] První věta je vedlejší věta předmětná a druhá věta je vedlejší věta přívlastková.
- [B] 
První věta je vedlejší věta příslovečná měrová a druhá věta je vedlejší věta 
přívlastková.
- [C] První věta je vedlejší věta předmětná a druhá věta je vedlejší věta příslovečná 
způsobová.
- [D] První věta je vedlejší věta příslovečná měrová a druhá věta je vedlejší věta 
příslovečná způsobová.
# 30 
Kterou z následujících dvojic slov nelze v kontextu výchozího textu považovat 
za antonyma?
(První slovo z dvojice vždy pochází z výchozího textu a je v něm vyznačeno tučně.)
- [A] často – zřídka
- [B] 
rychle – pomalu
- [C] blízký – daleký
- [D] zvýšení – snížení
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.

Veřejně nepřístupná informace podle § 60b odst. 3 a § 80b školského zákona
VÝCHOZÍ TEXTY K ÚLOHÁM 1–3
===

TEXT 1
Jo hann Wol f gang Goethe: Hledač pokladů
(1)  Kapsu prázdnou, chorý žalem, 
léta má se po dnech vlekla. 
Chudoba je dítě pekla, 
bohatství je rajský zpěv. 
Abych dal své bídě vale, 
šel jsem hledat v zemi zlato. 
„Svoji duši dám ti za to!“ 
Inkoust byla moje krev. 
(2)  Pevně stál jsem vprostřed kruhu, 
ohněm vyzval pekel síly, 
přidal hnát a černobýlí, 
zapřisáhl temnou moc, 
ať sem vyšle svého sluhu. 
Pak jsem začal kopat v zemi, 
kde jsem tušil poklad cenný.
Černá, bouřná byla noc. 
(3)  A já spatřil světlo v dáli, 
dávnou hvězdu z hlubin času, 
sílila však ve svém jasu.
Půlnoc byla, chvíle čar,
a mé oči začla pálit 
jasná záře z bájné říše,
linula se z plné číše, 
sličný hoch mi nesl dar.
(4)  Mírné oči, věnec z kvítí 
půvabnou mu hlavu zdobí.
Záře plála od nádoby, 
s kterou v ruce vstoupil v kruh. 
A podal mi pohár k pití.
Tu si říkám: „Ten hoch milý 
není poslem temné síly, 
nemůže snad být zlý duch.“
(5)  „Vypij čistou sílu k žití! 
Pak pochopíš poučení. 
V tomto místě štěstí není, 
nikdy víc se nevracej, 
v zemi poklad neleží ti. 
Přes den práce! Večer hosti! 
Všední život při radosti! 
Zaklínadlo nové měj.“
 
TEXT 2
Apostrofa – oslovení věcí, abstraktních skutečností či nepřítomných osob pomocí 
5. pádu, např. *sviť, měsíčku, sviť, ať mi šije niť*.
# 1 
Které z následujících tvrzení odpovídá TEXTU 1?
- [A] Hledač pokladů byl ochoten obětovat svou duši, aby skoncoval se svou 
chudobou.
- [B] 
Záhadná bytost, která nesla jasně zářící pohár, dala hledači pokladů na hlavu 
květinový věnec. 
- [C] Démon se přestrojil za sličného hocha, aby od hledače pokladů získal úpis 
podepsaný jeho krví.
- [D] Když si hledač pokladů stoupl doprostřed ohnivého kruhu a začal vyvolávat 
temné síly, právě odbíjela půlnoc.
# 2 
Které z následujících tvrzení o dvou verších podtržených v TEXTU 1 je pravdivé?
Úlohu řešte na základě definice uvedené v TEXTU 2.
- [A] Apostrofa se vyskytuje v každém z těchto veršů.
- [B] 
Apostrofa se nevyskytuje v žádném z těchto veršů.
- [C] Apostrofa se vyskytuje po uze ve verši z druhé sloky.
- [D] Apostrofa se vyskytuje pouze ve verši ze čtvrté sloky.
# 3 
Úsek TEXTU 1:
Chudoba je dítě pekla,
bohatství je rajský zpěv.
 
Které z následujících tvrzení o tomto úseku je pravdivé?
- [A] Tento úsek obsahuje dva osmislabičné verše a uplatňuje se v něm kontrast.
- [B] 
Tento úsek obsahuje dva osmislabičné verše a neuplatňuje se v něm kontrast.
- [C] Tento úsek, v němž se uplatňuje kontrast, obsahuje jeden osmislabičný a jeden 
sedmislabičný verš.
- [D] Tento úsek, v němž se neuplatňuje kontrast, obsahuje jeden osmislabičný 
a jeden sedmislabičný verš.
# 4 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 4.1 Velmi mě překvapilo, že jsem v běhu na lyžích porazil všechny Petrovi 
spolužáky. 
## 4.2 Z výsledků testu vyplývá, že čtení s porozumněním dělá většině žáků 
velké problémy. 
## 4.3 Podzimní prázdniny naši přátelé strávili na horské chatě, aby si oddechli 
od ruchu velkoměsta. 
## 4.4 Těmto nesmyslným zprávám, které jsou plné nepravdivých informací, byste 
rozhodně věřit neměli. 
# 5 
Přiřaďte k jednotlivým souvětím (5.1–5.4) druh věty vedlejší (A–F), která se 
v daném souvětí vyskytuje.
(Žádnou možnost z nabídky A–F nelze přiřadit víckrát než jednou.)
## 5.1 Zdálo se mi, že jsem toho muže už někdy potkala. 
## 5.2 Jelikož mě nezvolili za kapitána, uraženě jsem odešel. 
## 5.3 Velmi mě potěšila zpráva, že babičce už se daří daleko lépe. 
## 5.4 Pokud nenapíšu tu pololetní práci dobře, čeká mě v srpnu reparát. 
- [A] podmětná
- [B] předmětná
- [C] přívlastková
- [D] příslovečná účelová
- [E] 
příslovečná příčinná
- [F] 
příslovečná podmínková

VÝCHOZÍ TEXTY K ÚLOHÁM 6–11
===

TEXT 1
(1) Mon t-Sai nt-Michel, skalnatý výběžek v zátoce na jihozápadě Normandie1, patří 
k nejnavštěvovanějším místům Francie. Tento přírodní a historický unikát, zapsaný na 
seznamu světového kulturního dědictví UNESCO, má totiž turistům co nabídnout. 
(2) Za odlivu můžete k obdivuhodnému klášternímu komplexu na vrcholu výběžku 
dojít po písčině. Procházka je to ovšem celkem nebezpečná – příliv zde dokáže být dost 
rychlý, navíc hladina moře někdy stoupne až o 15 metrů. Při přílivu voda zcela zaplaví 
zátoku a ze skály se stane ostrov, na nějž se z pevniny dostanete pouze po mostě. 
(3) Skalnatému výběžku se kdysi dávno říkalo Hrobová h ora, snad kvůli keltskému  
pohřebišti, které zde údajně bývalo. Současný název přímo odkazuje k archandělu 
Michaelovi, vůdci nebeských vojáků a přemožiteli ďábla. Archanděl se měl v roce 708 
zjevit biskupu A ubertovi a přikázat mu, aby na Hrobové hoře vybudoval kapli. Ať už 
to bylo jakkoli, biskup tam skutečně nechal kapli postavit. Mezi lidmi dodnes kolují 
historky, že mu při stavbě pomohly zázraky, třeba že obrys základů prý vyznačila ranní 
rosa. Po dokončení kaple bylo místo přejmenováno a Mont-Saint-Michel se záhy stal 
vyhledáva ným poutním místem.
(4) V 10. století se zde začalo budovat opatství, v roce 1020 byla zahájena stavba 
opatského chrámu. Na prudkých svazích však práce postupovaly jen zvolna, a tak byl 
chrám dokončen až v následujícím století. Další architektonický klenot, gotický klášter 
nazvaný L a Merveille (Zázrak), nechal na skále postavit král Filip II. poté, co v roce 1203 
část opatského chrámu vyhořela.
Tiché modlitby mnichů byly za Francouzské revoluce vystřídány žalostnými vzdechy 
vězňů. Když bylo v roce 1863 vězení zrušeno, byl celý areál prohlášen za národní kulturní 
památku. V roce 1922 byly v opatském chrámu obnoveny křesťanské bohoslužby 
a pravidelné mše se v něm slouží dodnes.
# 1 region nacházející se v severozápadní Francii
(*kol. autorů, Planeta tajuplných světů, upraveno*) 
TEXT 2
Či nitelské jméno (např. *střihač*) je podstatné jméno utvořené ze slovesa a označující 
osobu podle činnosti, kterou tato osoba udělala nebo opakovaně dělá (např. *střihač* je 
člověk, který *stříhá*).
# 6 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 6.1 Mont-Saint-Michel leží v zátoce, která se nachází v jihozápadní Francii. 
## 6.2 Požár opatského chrámu, který byl postaven na Mont-Saint-Michel, časově 
předcházel stavbě kláštera La Merveille. 
## 6.3 Křesťanské bohoslužby se v areálu bývalé věznice na Mont-Saint-Michel 
začaly opět konat ve 20. letech 19. století. 
## 6.4 Když se hladina moře během přílivu zvedne o 15 metrů, jsou všechny 
přístupové cesty na Mont-Saint-Michel zcela zatopeny vodou. 
 
max. 3 bo dy
# 7 
Vypište z e čtvrté části TEXTU 1 tři česká dvouslabičná neohebná slova.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 8 
Které z  následujících tvrzení o slovech tučně vyznačených v TEXTU 1 je pravdivé?
Úlohu řešte na základě definice uvedené v TEXTU 2.
- [A] Činitelské jméno je pouze slovo *vůdce*.
- [B] 
Činitelské jméno je pouze slovo *přemožitel.*
- [C] Jak slovo *vůdce*, tak slovo *přemožitel* jsou činitelská jména.
- [D] Ani slovo *vůdce*, ani slovo *přemožitel* nejsou činitelská jména.
# 9 
Které z následujících tvrzení nelze na základě informací obsažených v TEXTU 1 
považovat za jednoznačný fakt?
- [A] 
Místu, jehož současný název je Mont-Saint-Michel, lidé kdysi dávno říkali Hrobová 
hora.
- [B] 
S místem, jehož současný název je Mont-Saint-Michel, jsou spojeny historky 
o zázracích.
- [C] Na místě, jehož současný název je Mont-Saint-Michel, nechal biskup Aubert 
postavit kapli.
- [D] Na místě, jehož současný název je Mont-Saint-Michel, se kdysi dávno nacházelo 
keltské pohřebiště.
# 10 
Které z následujících tvrzení o TEXTU 1 je pravdivé?
- [A] Každé ze dvou souvětí podtržených v textu se skládá ze dvou vět hlavních.
- [B] 
Každé ze dvou souvětí podtržených v textu se skládá z věty hlavní a věty vedlejší.
- [C] V první části textu je podtržena věta jednoduchá, ve čtvrté části textu je 
podtrženo souvětí skládající se ze dvou vět hlavních.
- [D] V první části textu je podtržena věta jednoduchá, ve čtvrté části textu je 
podtrženo souvětí skládající se z věty hlavní a věty vedlejší.
# 11 
Které z následujících tvrzení o druhé části TEXTU 1 je pravdivé?
- [A] Vyskytuje se zde pouze jedno sloveso užité v 2. osobě čísla množného způsobu 
rozkazovacího.
- [B] 
Vyskytuje se zde pouze jedno sloveso užité v 2. osobě čísla množného způsobu 
oznamovacího.
- [C] Vyskytují se zde celkem dvě slovesa užitá v 2. osobě čísla množného způsobu 
rozkazovacího.
- [D] Vyskytují se zde celkem dvě slovesa užitá v 2. osobě čísla množného způsobu 
oznamovacího.
# 12 
Které z následujících souvětí je zapsáno pravopisně správně?
- [A] Pokud bude sproštěn viny, jistě se opět zblíží se svou rodinou.
- [B] 
Pokud bude zproštěn viny, jistě se opět sblíží se svou rodinou.
- [C] Pokud bude zproštěn viny, jistě se opět zblíží se svou rodinou.
- [D] Pokud bude sproštěn viny, jistě se opět sblíží se svou rodinou.

VÝCHOZÍ TEX T K ÚLOZE 13
Poděkování patří všem zdravotníkům ***** v místní nemocnici, a to především za jejich 
péči ����� těžce nemocným lidem. 
# 13
## 13.1 Napište náležitý spisovný tvar slova *pracující*, který patří na první vynechané 
místo (*****) ve výchozím textu.
## 13.2 Napište náležitý spisovný tvar slova *poskytovaný*, který patří na druhé 
vynechané místo (�����) ve výchozím textu.
(Po doplnění náležitých tvarů slov musí být výchozí text gramaticky správný.)
# 14 
Seřaďte jednotlivé části textu (A–F) tak, aby byla dodržena textová návaznost.
- [A] Tato svatyně odolávala času i neúnavné síle gravitace už více než čtyři staletí 
a celou tu dobu neochvějně sloužila jedinému účelu: chránit své osazenstvo 
před útokem moderního světa. Během jízdy Edmond přemítal, jak asi budou 
duchovní reagovat na jeho sdělení.
- [B] Pocítil nečekaný nával adrenalinu. Takže biskup Valdespino ho přišel přivítat 
osobně. „Vy budete zřejmě Edmond Kirsch,“ pronesl melodicky biskup, když 
Edmond vystoupil z vlaku.
- [C] Vlak, v němž seděl Edmond Kirsch, se rozjel. Edmond upřeně pozoroval horské 
vrcholky nad sebou. Masivní kamenná budova kláštera, jež se v dálce tiskla ke 
kolmé skalní stěně, jako by se vznášela v prostoru.
- [D] „Přesně tak,“ usmál se Edmond a stiskl svému hostiteli kostnatou pravici. „Rád 
bych vám, biskupe Valdespino, poděkoval za zorganizování této schůzky.“
- [E] Vláček konečně dojel až na vrchol. Na nástupišti čekala osamělá postava. Muž, 
vyzáblý jako kostlivec, měl na sobě tradiční fialovou sutanu. Jeho ostré rysy 
znal Edmond z fotografií.
- [F] „Já si cením toho, že jste o ni požádal,“ odpověděl hubený muž. „Muži vědy se 
s námi nechodí radit nijak často. Čeká nás jistě zajímavá rozprava.“ 
(*D. Brown, Počátek, upraveno*)
## 14.1 _____
## 14.2 _____
## 14.3 _____
## 14.4 _____
## 14.5 _____
## 14.6 _____

VÝCHOZÍ TEXT K ÚLOZE 15
===

Mars je druhá nejmenší planeta Sluneční soustavy. Povrch Marsu je pokryt krátery, 
vysokými sopkami a hlubokými kaňony. Vysoký obsah oxidu železa v povrchových 
horninách způsobuje typicky načervenalou barvu této planety. Na Marsu se v oblasti 
pólů nacházejí polární čepičky (tělesa tvořená směsicí vodního a suchého ledu).
(*Vzhledem k povaze úlohy není zdroj výchozího textu uveden.*)
# 15 
Která z následujících možností nejlépe vystihuje výchozí text?
- [A] Jde o neumělecký text, konkrétně o popis planety Mars.
- [B]  Jde o neumělecký text, konkrétně o úvahu týkající se planety Mars.
- [C] Jde o umělecký text, konkrétně o vyprávění týkající se planety Mars.
- [D] Jde o umělecký text, konkrétně o subjektivně zabarvený popis planety Mars.
VÝCHOZÍ TEXT K ÚLOZE 16
===

Verča s Kačkou probíraly toho mladého tělocvikáře. Nosí nemoderní oblečení, má málo 
svalů, nohy do o, nemá smysl pro humor… Chudák učitel, *****. Pěkně ho pomluvily.
# 16 
Ve které z následujících  možností je uvedeno české ustálené slovní spojení, 
jež vystihuje situaci ve výchozím textu, a patří tedy na vynechané místo (*****) 
v textu?
- [A] sype si sůl na hlavu
- [B] 
sype si popel na hlavu
- [C] nezůstala na něm nit suchá
- [D] nezůstala na něm nit mokrá
VÝCHOZÍ TEXT K ÚLOZE 17
===

Za výbornou reprezentaci školy byli žáci 9. ročníků odměněni – minulý víkend jeli na 
celodení výlet do Prahy. Počasí se skutečně vydařilo. Ačkoli už byl konec října, na chvíli 
se oteplilo a po několika sychravých dnech se vrátilo babí léto. Slunce přímo vyzívalo 
k procházkám po nejznámějších pražských pamětihodnostech.
Žáci zavítali také do technického muzea. Většina z nich okamžitě zamířila do haly, 
kde byly vystaveny staré automobily a jiné dopravní prostředky. Někoho ale víc zaujala 
expozice, jejímž tématem bylo měření času. Kromě starobylých přesýpacích hodin 
vzbudila zájem i kolekce ručního hodinářského nářadí.
Vyvrcholením dne bylo baletní představení v Národním divadle. Taneční verzy 
Erbenovy Kytice všichni zúčastnění hodnotili kladně. Moc se jim líbili nejen originální 
kostýmy, ale i nápaditá scéna, která podtrhovala hororový tón české klasiky.
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně.
Podtržené výrazy jsou zapsány pravopisně správně. 
Slova zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.

VÝCHOZÍ TEXT K ÚLOHÁM 18–23
===

(1) Bylo rozhodnuto: přátelé se musí ihned přesunout na Bali. Švédské letecké 
společnosti  však o m ezikontinentální přepravě několika lidí, slona a psa nechtěly ani 
slyšet. Naštvaná Gunila proto zavola la přímo do Indonésie a nakonec dopravce 
ochotného letět do Švédska a zpět našla. Poté byla svolána porada: Benny dostal za úkol 
zfalšovat pár dokumentů, Alan měl zařídit povolení k přistání na Bali. 
(2) Na švédském letišti pochopitelně nastaly menší  problémy, ale  díky štosu falešných 
dokladů včetně průkazu zvěrolékaře se vše rychle vyřešilo. Když ještě pracovníkovi 
za letišt ní přepážkou přátelé záměrně řekli, že jejich cílem je Kodaň, nezdržoval je ani 
kontrolou pasů. Na palubu letadla se tedy dostali všichni: stoletý Alan, drobný zlodějíček 
Julius, bývalý gangster Gerdin se svou matkou, stařičkou Rose, věčný student Benny, 
jeho snoubenka Gunila, kterou láskyplně oslovoval Kráska, a její dva domácí mazlíčci – 
s lonice Soňa a vlčák Buster.
(3) Přesně po jedenácti hodinách letu indonéský kapitán oznámil, že si má Alan 
připravit povolení k přistání. Ten mu odpověděl, že čeká, až se ozve letecký dispečer 
z řídicí věže na Bali. „Už se ozval,“ pravil kapitán, „co mu mám říct?“ Alan si od něj převzal 
sluchá tka a řekl do mikrofonu: „Haló? To je letiště Bali?“
Letecký dispečer reagoval dos t ostře: pokud nechtějí, aby na ně zaútočilo indonéské 
letectvo, musí se j ejich letadlo okamžitě identifikovat.
„Jmenuju se Stotisíc Dolar,“ řekl Alan. „Žádám o povolení přistát.“
Řídicí věž se odmlčela. Indonéský kapitán a jeho druhý pilot vrhli na Alana obdivný 
pohled . „Dispečer probírá se SVÝMA kolegama, kolik to hodí pro KAŽDÝHO z nich,“ 
konstatoval Alan a na rtech mu pohrával lehký úsměv. 
Za okamžik se z mikrofonu ozv alo: „Pane Dolar, je vás špatně slyšet. Zopakoval byste 
své křestní jméno?“
„Moje křestní jméno je Dvěstětisíc,“ oznámil Alan. „Můžeme zahájit přistávání?“
„ Samozřejmě. Buďte srdečně vítáni v Indonésii,“ odpověděl dispečer.
(*J. Jonasson, Stoletý stařík, který vylezl z okna a zmizel, upraveno*)
# 18 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 18.1 Od startu na švédském letišti do přistání na Bali uběhlo přesně 11 hodin. 
## 18.2 Na švédském letišti přátelé lhali pracovníkovi za letištní přepážkou o cíli 
své cesty. 
## 18.3 Švédské letecké společnosti provozují lety výhradně v rámci jednoho 
kontinentu. 
## 18.4 Aby mohl být odvolán útok blížícího se indonéského letectva, bylo nutné 
uhradit přistávací poplatek stanovený podle počtu cestujících. 
# 19
## 19.1 Vypište  z druhé části výchozího textu přídavné jméno, které má dva kořeny.
## 19.2 Vypište z druhé části výchozího textu sloveso, které má dvě předpony.
# 20 
Tvrzení: V letadle mířícím ze Švédska na Bali bylo *****.
 
Kterou z následujících možností je nutné doplnit na vynechané místo (*****) ve 
výše uvedeném tvrzení, aby toto tvrzení odpovídalo výchozímu textu?
- [A] celkem sedm lidí, z nichž šest je v textu označeno vlastním jménem
- [B] 
celkem osm lidí, z nichž sedm je v textu označeno vlastním jménem
- [C] alespoň osm lidí, z toho celkem šest je v textu označeno vlastním jménem
- [D] alespoň devět lidí, z toho celkem sedm je v textu označeno vlastním jménem 
# 21 
Které z následujících tvrzení o úseku podtrženém ve výchozím textu je 
pravdivé?
- [A] Vyskytuje se zde přímá řeč, v níž Alan reaguje na slova leteckého dispečera.
- [B] 
Vyskytuje se zde přímá řeč, v níž Alan reaguje na slova indonéského kapitána.
- [C] Vyskytuje se zde nepřímá řeč, v níž Alan reaguje na slova leteckého dispečera.
- [D] Vyskytuje se zde nepřímá řeč, v níž Alan reaguje na slova indonéského kapitána.
# 22 
Kterou z následujících dvojic slov lze v kontextu výchozího textu považovat za 
antonyma?
(První slovo z každé dvojice pochází z výchozího textu a je v něm vyznačeno tučně.)
- [A] včetně – vyjma
- [B] 
věčný – omezený
- [C] ostře – tupě
- [D] lehký – obtížný
# 23 
Které z následujících tvrzení o dvou slovech zapsaných ve výchozím textu 
velkými písmeny je pravdivé?
- [A] V kontextu výchozího textu je t var *svýma* spisovný a tvar *každýho* nespisovný.
- [B] 
V kontextu výchozího textu je tvar *svýma* nespisovný a tvar *každýho* spisovný.
- [C] Obě tato slova jsou v textu užita v nespisovném tvaru, v jiném kontextu však tvar 
*svýma* může být spisovný.
- [D] Obě tato slova jsou v textu užita v nespisovném tvaru, v jiném kontextu však tvar 
*každýho* může být spisovný.
# 24 
Vypište z každé z následujících vět (24.1 a 24.2) základní skladební dvojici.
(Základní skladební dvojice musí být zapsány pravopisně správně.)
## 24.1 Mezi četnými příznivci nejrůznějších spikleneckých teorií se poměrně často objevují 
i velmi vzdělaní lidé.
## 24.2 Výsadba dalších květinových záhonů v zámeckém parku byla prvním úkolem nově 
přijatého zahradníka.

VÝCHOZÍ TEXT K ÚLOHÁM 25–27
===

Každý r ok v červenci přiláká španělské město Pamplona statisíce turistů. Ko ná se zde 
totiž slavnost Sanfermines, jejíž součástí jsou tradiční běhy s býky v ulicích města.
Počátky slavnosti, kterou celosvětově proslavil spisovatel Ernest Hemingway svou 
novelou Fiesta , sahají do 14. století. Už tehdy pastevci hnali městem býky, aby je dostali 
do arény na býčí zápasy. Šlo o standardní postup při přesunu zvířat ze stájí, typický pro 
celé Španělsko. Zvyk běhat před býky se stal populárním na konci 19. století, dnes už se 
ale tato tradice udržuje pouze v Pamploně.
Slavnost, trvající devět dnů, je vždy zahájena 6. července v pravé poledne vystřelením 
světlice ze zdejší radni ce, následujícího dne v osm hodin ráno začíná první běh s býky. 
Běžecká trasa, jejíž část protíná centrum města, je dlouhá 850 metrů. Samotný běh sice 
trvá jen pár minut, každý den se ovšem při něm někdo zraní. Podle oficiálních statistik, 
vedených od roku 1910, během slavností zemřelo již 16 běžců. Buď je na rohy nabodl 
býk, nebo byli ušlapáni davem. Jestliže nechcete rozšířit jejich řady, běh s býky si 
rozhodně odpusťte. Je to sice vzrušující, ale nepochybně i nebezpečné.
(*www.idnes.cz; www.spanelskyptacek.cz, upraveno*)
# 25 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 25.1 Novela Fiesta od Ernesta Hemingwaye byla napsána ve 14. století. 
## 25.2 Úsek běžecké trasy, který protíná centrum Pamplony, měří 850 metrů. 
## 25.3 Od roku 1910 při slavnostech Sanfermines zemřelo na následky zranění, 
které svým rohem způsobil býk, celkem 16 lidí. 
## 25.4 Od chvíle, kdy je v daném roce zahájena slavnost Sanfermines, do doby, 
kdy se v rámci této slavnosti uskuteční první běh s býky, uběhne méně 
než 24 hodin.  
# 26 
Tvrzení: V kontextu výchozího textu je synony mem slova *standardní* slovo ***** 
a synonymem slova *typický* slovo *****.
 
Která dvě slova je nutné doplnit na vynechaná místa (*****) ve výše uvedeném 
tvrzení, aby toto tvrzení bylo pravdivé?
(Slova *standardní* a *typický* jsou ve výchozím textu vyznačena tučně.)
- [A] běžný – příznačný
- [B] 
běžný – doporučený
- [C] společný – příznačný
- [D] společný – doporučený
# 27 
Která z následujících možností nejlépe vystihuje, co je vyjádřeno v souvětí 
podtrženém ve výchozím textu?
- [A] varování adresované zejména čtenářům, kteří navštívili Pamplonu
- [B] 
výtka adresovaná výhradně čtenářům, kteří se zúčastnili běhu s býky
- [C] výtka adresovaná výhradně čtenářům, kteří zvažují, že navštíví Pamplonu
- [D] varování adresované zejména čtenářům, kteří zvažují, že se zúčastní běhu s býky

VÝCHOZÍ TEXT K ÚLOZE 28
===

Občan České republiky, který dosáhl 15 let, musí mít u sebe občanský průkaz. 
# 28 
Které z následujících tvrzení je pravdivé?
- [A] Výchozí text je zapsán pravopisně správně. 
- [B] 
Ve výchozím textu je pravopisná chyba, správný zápis je *České Republiky*.
- [C] Ve výchozím textu je pravopisná chyba, správný zápis je *Občanský průkaz*.
- [D] Ve výchozím textu je pravopisná chyba, za číslovkou má být napsána tečka.
# 29 
Ke každé z následujících podúloh (29.1 a 29.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 29.1 Napište podstatné jméno, které je v 1. pádě čísla jednotného tříslabičné, je příbuzné 
se slovem ZVÁT a skloňuje se podle vzoru ŽENA.
## 29.2 Napište přídavné jméno, které je v 1. pádě čísla jednotného dvouslabičné, je příbuzné 
se slovem DĚKOVAT a skloňuje se podle vzoru MLADÝ.
# 30 
Přiřaďte k jednotlivým souvětím (30.1–30.3) odpovídající tvrzení (A–E).
(Žádnou možnost z nabídky A–E nelze přiřadit víckrát než jednou.)
## 30.1 Během včerejší hádky jí přítel začal vyčítat, že si za poslední měsíc koupila 
troje nové šaty. 
## 30.2 V našem bytě je už týden bordel, protože ten líný spratek se místo úklidu 
pořád někde fláká. 
## 30.3 Ten pupkáč z druhého patra se ke starým lidem neumí chovat, zato jeho 
jediný syn je zlatíčko. 
- [A] 
V souvětí není žádné citově zabarvené slovo.
- [B] 
V každé větě souvětí je pouze jedno citově zabarvené slovo.
- [C] 
V první větě souvětí není žádné citově zabarvené slovo, v druhé větě souvětí je pouze 
jedno citově zabarvené slovo. 
- [D] 
V první větě souvětí je pouze jedno citově zabarvené slovo, v druhé větě souvětí není 
žádné citově zabarvené slovo. 
- [E] 
V první větě souvětí je pouze jedno citově zabarvené slovo, v druhé větě souvětí jsou 
celkem dvě citově zabarvená slova.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
# 11
# 2
# 1 
Která z následujících vět obsahuje pravopisnou chybu?
- [A] Před místním obchodem ležely dřevěné bedny se shnilým ovocem.
- [B] 
Před odjezdem na cyklistický zájezd mi otec musí spravit rozbité kolo.
- [C] Automobily s nízkým podvozkem by měly jezdit po spevněných cestách.
- [D] Americká letadla shazovala během války informační letáky na území nepřítele.
VÝCHOZÍ TEXTY K ÚLOHÁM 2–7
===

TEXT 1
Housle
(1)
Rok nebo dva jsem hrál
a hrozil se těch chvílí.
Já jsem vás proklínal
a vy jste se mi mstily
úpěním zoufalým
z hlubiny nitra svého.
Však už vás zahalím
do sukna zeleného.
Když zaskřípěl váš hlas,
stiskl jsem vám krk štíhlý.
Tak moci rozbít vás
úderem těžké cihly
a pak vám rozšlapat
kobylku, hmatník, luby!
A neuměje hrát
k těm houslím jsem byl hrubý.
(2)
Záhy je pokryl prach
kdes mezi harampádím.
Čas plynul v jiných hrách;
už se k nim nenavrátím
a lehce oželím
tu nudu věčné škály.
Housličkám zpuchřelým
pak struny popraskaly.
Už vím, že to byl hřích,
a pykám za tu vinu.
Jak vděčně zlíbal bych
dnes ruku maminčinu.
Tenkrát je koupila
a zbožně přinesla je.
Ó léta zpozdilá! –
Zní housle. Někdo hraje.
(3)
Kdo je to? Cožpak vím.
Hlas šeptá: Řekni jméno.
A já ti položím
svou hlavu na rameno.
Kdybych je říci směl!
Však mlčím jako němý.
Housličky, jen bych chtěl
poprosit: Odpusťte mi.
(*Vzhledem k povaze jedné z úloh není zdroj výchozího textu uveden.*)
TEXT 2
Apostrofa – oslovení věcí, abstraktních (nehmatatelných) skutečností či nepřítomných 
osob, např. *skálo, lásky je tak málo.* 
(*CZVV*)
# 2 
Které z následujících tvrzení prokazatelně neodpovídá TEXTU 1?
- [A] V první části textu se píše o zvuku vydávaném houslemi.
- [B] 
V první části textu se píše o pocitech spojených s hrou na housle.
- [C] V druhé části textu se píše o odložení nenáviděného předmětu na půdu.
- [D] V druhé části textu se píše o uvědomění si vlastní chyby.
# 3
# 3 
Rozhodněte o každém z následujících tvrzení, zda odpovídá TEXTU 1 (A), 
nebo ne (N).
 
A 
N
## 3.1 Text je poezie. 
## 3.2 Jde o ukázku literatury nonsensové. 
## 3.3 V první části textu se vyskytuje alespoň jeden verš, který se rýmuje 
s bezprostředně následujícím veršem. 
## 3.4 Ve třetí části textu jsou všechny liché verše šestislabičné. 
# 4
## 4.1 Napište spisovné přídavné jméno, které je v 1. pádě čísla jednotného 
dvouslabičné, je příbuzné se slovem HRA a skloňuje se podle vzoru JARNÍ.
## 4.2 Napište spisovné podstatné jméno, které je v 1. pádě čísla jednotného 
dvouslabičné, je příbuzné se slovem HŘÍCH a skloňuje se podle vzoru PÁN.
(Slova *hra* a *hřích* pocházejí z TEXTU 1, správná odpověď se v TEXTU 1 nevyskytuje.)
# 5 
Ve kterém z následujících úseků TEXTU 1 se vyskytuje apostrofa?
Úlohu řešte na základě definice uvedené v TEXTU 2.
- [A] Jak vděčně zlíbal bych dnes ruku maminčinu.
- [B] 
A neuměje hrát k těm houslím jsem byl hrubý.
- [C] Kdo je to? Cožpak vím. Hlas šeptá: Řekni jméno.
- [D] Housličky, jen bych chtěl poprosit: Odpusťte mi.
# 6 
Ve které z následujících možností jsou významové vztahy mezi slovy 
nejpodobnější vztahům v trojici slov *housle* – *struny* – *kontrabas*?
Slova ve správném řešení musí být uvedena v pořadí odpovídajícím trojici slov
*housle* – *struny* – *kontrabas*. 
- [A] savec – ocas – pes 
- [B] 
růže – trny – květina
- [C] pokrm – nudle – jídlo
- [D] auto – motor – vrtulník
# 7 
Ve kterém z následujících úseků TEXTU 1 se vyskytuje sloveso nedokonavé?
- [A] však mlčím
- [B] 
už vás zahalím
- [C] tenkrát je koupila
- [D] pak struny popraskaly
# 4
VÝCHOZÍ TEXT K ÚLOHÁM 8–12
===

(1) DENÍKOVÝ ZÁZNAM: SOL 543
Udělal jsem vše podle pokynů, které mi před několika soly poslala NASA. MAV je nyní 
připravený odletět. Odletí za šest solů. Doufám. Nesdělili mi pravděpodobnost selhání 
modulu, ale podle mě je dost vysoká. Jurij Gagarin měl daleko bezpečnější loď než já. 
A že sovětské lodi byly pořádné smrtící pasti.
DENÍKOVÝ ZÁZNAM: SOL 549
Právě teď mám na sobě skafandr a sedím v MAV. Lhal bych, kdybych řekl, že nemám 
naděláno v kalhotách. Za čtyři hodiny nastartuju MAV a obrovská exploze mě vynese 
na oběžnou dráhu, na níž se pohybuje kosmická loď *Hermes*. Vzlet není možné odložit. 
Loď *Hermes* nedokáže zastavit a počkat na mě, a proto se k ní MAV musí přiblížit na 
dosah, aby ho mohla zachytit. Existuje reálná možnost, že dnes zemřu. Nemůžu říct, jak 
to celé dopadne.
(2) Kdyby MAV explodoval hned při startu, nebylo by to tak špatné. Bylo by totiž 
okamžitě po mně. Může se ale také stát, že kosmonauti z lodi *Hermes* vůbec MAV 
nezachytí. To je ta horší možnost. Vznášel bych se ve vesmíru, než by mi došel kyslík. Pro 
tenhle případ mám nouzový plán. Stáhnu obsah kyslíku ve směsi plynů na nulu a budu 
dýchat jen dusík, dokud se neudusím. Nic neucítím. Rychle usnu a zemřu.
Pořád ještě úplně nevěřím, že už je konec. Odlétám z Marsu. Z téhle mrazivé pouště, 
která byla přes rok mým domovem. Naučil jsem se, jak tady člověk může přežít. Nemám 
tu už žádné úkoly. Snědl jsem poslední potravinový balíček, zanechal jsem poslední 
stopy v rudém písku. 
(3) Já, Mark Watney, se vracím na Zemi. Už bylo načase. 
Vysvětlivky: NASA – americký úřad pro výzkum vesmíru; MAV – marsovský odletový modul; sol – časová 
jednotka na Marsu (trvá přibližně 24 hodin 40 minut)
(*A. Weir, Marťan, upraveno*)
# 8 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 8.1 Jurij Gagarin na rozdíl od Marka Watneyho považoval sovětské lodě za velmi 
nebezpečné. 
## 8.2 Od chvíle, kdy Mark Watney získal od NASA pokyny, do startu MAV uplyne 
přesně šest solů. 
## 8.3 Kosmická loď *Hermes* bude připravena zachytit MAV čtyři hodiny po 
startu tohoto modulu. 
## 8.4 Možnost, že MAV exploduje hned při startu, považuje Mark Watney za 
lepší než možnost, že kosmonauti z lodi *Hermes* vůbec MAV nezachytí.  
# 9 
Vypište z druhé části výchozího textu tři slova, v nichž se v textu vyskytuje 
dvojhláska.
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 5
# 10 
Ve kterém z následujících úseků výchozího textu se vyskytují dvě zájmena?
- [A] nemám tu už žádné úkoly 
- [B] 
udělal jsem vše podle pokynů
- [C] právě teď mám na sobě skafandr
- [D] která byla přes rok mým domovem
# 11 
Které z následujících souvětí neobsahuje vedlejší větu předmětnou?
- [A] Nemůžu říct, jak to celé dopadne.
- [B] 
Existuje reálná možnost, že dnes zemřu.
- [C] Pořád ještě úplně nevěřím, že už je konec.
- [D] Naučil jsem se, jak tady člověk může přežít.
# 12 
Která z následujících možností odpovídá významu souvětí tučně vyznačeného 
ve výchozím textu?
- [A] Byla by to lež, kdybych řekl, že mám strach.
- [B] 
Nebyla by to lež, kdybych řekl, že nemám strach.
- [C] Byla by to nepravda, kdybych řekl, že mám strach.
- [D] Nebyla by to pravda, kdybych řekl, že nemám strach.
VÝCHOZÍ TEXT K ÚLOZE 13
===

Musí jít o nedorozum*ní, dobře vím, že m* by nikdy zám*rně neublížil.
(*CZVV*)
# 13 
Na vynechaná místa (*) ve výchozím textu je třeba doplnit *ě/ně* tak, aby text 
byl pravopisně správně. Ve které z následujících možností jsou *ě/ně* uvedena 
v odpovídajícím pořadí?
- [A] ě – ně – ě
- [B] 
ě – ě – ně 
- [C] ně – ně – ě
- [D] ně – ě – ně
# 6
# 14 
Seřaďte jednotlivé části textu (A–E) za sebou tak, aby byla dodržena textová 
návaznost. 
- [A] I tak ho píchalo v hrudníku a bolela ho noha. Nik zasténal. „Tiše, maličký,“ ozval 
se za ním dívčí hlas. „Kde ses tu vzal?“ „Byl jsem na jabloni,“ vysvětlil jí Nik. „Aha. 
Podívám se ti na tu nohu. Zlomená jako jabloňová větev, vsaď se.“
- [B] Probral ho blesk ostré bolesti. Zem pod zády mu připadala docela měkká. 
Hromada trávy, kterou zahradník vysypal ze sekačky, změkčila jeho pád. 
- [C] Chladné prsty mu začaly promačkávat bolavé místo. „Není to zlomené. Máš 
z pekla štěstí, že jsi spadl na kompost. To není konec světa.“ „To je dobře,“ 
oddechl si Nik.
- [D] Nik opatrně šplhal vzhůru. Byl pyšný na to, jak umí lézt po stromech. Jablko, 
jehož červeň vypadala v měsíčním světle skoro černá, bylo o kousek dál, než 
dosáhl.
- [E] Pomalu se posunoval po větvi, až bylo přímo nad ním. Prásk!
(*N. Gaiman, Kniha hřbitova, upraveno*)
## 14.1 
## 14.2 
## 14.3 
## 14.4 
## 14.5 
VÝCHOZÍ TEXT K ÚLOZE 15
===

V reportáži o Miloši Formanovi, jehož film Amadeus zná každý filmový fanoušek, jsem se 
dozvěděl zajímavé informace. 
(*CZVV*)
# 15 
Určete pád a vzor podstatných jmen, která jsou ve výchozím textu podtržena.
Pád zapište číslicí, vzor zapište celým slovem. Chybějící dílčí odpověď nebo zápis 
jakéhokoli slova, které nevyhovuje zadání úlohy, jsou považovány za chybu.
# 7
# 16 
Přiřaďte k jednotlivým souvětím (16.1–16.4) odpovídající tvrzení (A–F).
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.)
## 16.1 Když mi bude lhát, dám mu jasně najevo, co si myslím o lidech, kteří se 
chovají nečestně. 
## 16.2 Ačkoli jsem nevěděl, zda mé argumenty někoho zajímají, rozhodl jsem se, že 
se do diskuse zapojím. 
## 16.3 Nemohl jsem si vybrat, o čem mám psát, protože mě upoutalo jak téma 
vypravování, tak téma úvahy. 
## 16.4 Jestliže našetřím dost peněz, pojedu do zahraničí, abych se rozvíjel nejen 
v oblasti jazykových kompetencí, ale i v oblasti osobnostní. 
- [A] 
Souvětí se skládá ze tří vět, pouze první věta je hlavní.
- [B] 
Souvětí se skládá ze tří vět, pouze druhá věta je hlavní.
- [C] 
Souvětí se skládá ze tří vět, pouze třetí věta je hlavní.
- [D] 
Souvětí se skládá ze čtyř vět, pouze první věta je hlavní.
- [E] 
Souvětí se skládá ze čtyř vět, pouze druhá věta je hlavní.
- [F] 
Souvětí se skládá ze čtyř vět, pouze třetí věta je hlavní.
VÝCHOZÍ TEXT K ÚLOZE 17
===

Od doby, kdy se na ulicích poprvé oběvili sebevědomí muži, kteří s sebou vláčeli 
poměrně objemné telefony, uplynulo mnoho let. V současnosti jsou samozřejmostí 
výkoné a lehké mobily, které se snadno schovají do kapsy.
Pomocí chytrého telefonu si vyhledáme nejbližší spoj ve spletitých jízdních řádech 
a díky navigaci se při túře neztratíme v lesích temějších než noc. Natočíme si oblíbeného 
zpěváka na koncertě a výjimečnou chvíli sdílíme se svými přáteli. Nespočet aplikací činí 
náš život jednodušším. Skutečně?
Rád se zabývám kacířskou myšlenkou, co by se stalo, kdybychom se této vymoženosti 
zbavili. Na schůzky bychom nejspíš chodili včas, psali si dopisy srozumitelným jazykem, 
listovali v zašlích mapách. Občas se totiž zdá, že naše telefony jsou energií nabité více 
než my.
(*CZVV*)
# 17 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu. Doporučení: Opravte pouze ta slova, u kterých jste si jisti, 
že jsou ve výchozím textu zapsána s pravopisnou chybou.
# 8
VÝCHOZÍ TEXTY K ÚLOHÁM 18–23
===

TEXT 1
(1) Drahé kameny se třpytily na krásných prstenech faraonů i římských vládců. Císař 
Nero se zamiloval do smaragdů, které údajně používal jako zvětšovací sklo. Marnivé 
Římanky si více potrpěly na perly, protože si je spojovaly s Venuší, římskou bohyní krásy 
a lásky. Tato bohyně se totiž podle mýtů stejně jako perly zrodila z moře. Drahé kameny 
se opěvují i v literatuře. Už starověký básník Homér popisoval náhrdelník věhlasné 
Penelopé, manželky ithackého krále Odyssea.
(2) Jak se vůbec posuzuje, který nerost je cennější než ten druhý? Mezi základní 
kritéria, která nerost zařadí do vznešené společnosti drahých kamenů, patří zejména 
tvrdost kamene, vzácnost jeho výskytu v přírodě, lesk, lom světla a zbarvení. Dříve byly 
za drahokamy považovány jen vzácné průhledné minerály s vysokou tvrdostí, vysokým 
leskem a lomem světla (např. diamant). O příčku níže stály polodrahokamy – nerosty, 
které nevyhovují všem výše uvedeným kritériím (např. opál je měkčí a v přírodě se 
vyskytuje častěji než kterýkoli drahokam). Nejméně cenné pak byly ozdobné kameny. 
Toto dělení na tři kategorie ale nebylo přesné. Někdo totiž kladl větší důraz na vzácnost 
kamene, někdo zase na krásu jeho zbarvení. Jednotlivé kategorie se často prolínaly, 
a proto se pro ně zavedlo jednotné označení *drahý kámen*.
(3) Drahé kameny většinou nejsou používány v surovém stavu. Úpravami se odstraní 
kazy a zdůrazní se žádané vlastnosti kamenů. Jejich povrch se leští, a aby se zvýraznil lom 
světla, brousí se (plochy, které vznikly broušením, se nazývají fasety). Popularitu jednotlivých 
drahých kamenů ovlivňují módní trendy. Kdysi třeba móda nakrátko vynesla na výsluní 
český granát, drahý kámen ohnivě červené barvy. Oblibu pravých diamantů ale nic ohrozit 
nedokázalo, dokonce ani jejich umělé napodobeniny, které byly uvedeny na trh ve 20. století.
(*V. Bouška; J. Kouřimský, Drahé kameny kolem nás, upraveno*)
TEXT 2
Větné členy v přístavkovém vztahu pojmenovávají jednu skutečnost různými způsoby, 
např. *večeřeli jsme pizzu, italské národní jídlo*.
(*CZVV*)
# 18 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 18.1 Diamant se v přírodě vyskytuje méně často než opál. 
## 18.2 Označení *drahý kámen* je jednotným pojmenováním pro drahokamy, 
polodrahokamy i ozdobné kameny.  
## 18.3 Drahé kameny se většinou upravují, jejich broušením se odstraňují 
přirozené kazy nazývané fasety. 
## 18.4 V určitém období byl český granát dražší než diamant. 
# 19 
Který z následujících úseků podtržených v TEXTU 1 neobsahuje příslovečné 
určení místa?
- [A] se třpytily na krásných prstenech 
- [B] 
se opěvují i v literatuře
- [C] nejsou používány v surovém stavu
- [D] byly uvedeny na trh
# 9
# 20 
Ve kterém z následujících úseků TEXTU 1 se nejvýrazněji uplatňuje metafora?
- [A] patří zejména tvrdost kamene
- [B] 
zdůrazní se žádané vlastnosti kamenů
- [C] nejméně cenné pak byly ozdobné kameny
- [D] zařadí do vznešené společnosti drahých kamenů
# 21 
Která z následujících informací je v TEXTU 1 čtenářům předkládána jako 
domněnka?
- [A] informace, že existují mýty vyprávějící o zrození Venuše
- [B] 
informace, že císař Nero používal smaragdy jako zvětšovací sklo
- [C] informace, že na popularitu drahých kamenů mají vliv módní trendy
- [D] informace, že v minulém století bylo možné koupit napodobeniny diamantů
# 22 
Ve kterém z následujících úseků TEXTU 1 se nevyskytují větné členy 
v přístavkovém vztahu?
Úlohu řešte na základě definice uvedené v TEXTU 2.
- [A] český granát, drahý kámen ohnivě červené barvy
- [B] 
větší důraz na vzácnost kamene, někdo zase na krásu
- [C] protože si je spojovaly s Venuší, římskou bohyní krásy a lásky
- [D] náhrdelník věhlasné Penelopé, manželky ithackého krále Odyssea
# 23
## 23.1 Vypište z druhé části TEXTU 1 dvě příslovce, která jsou antonymy a zároveň jsou 
v textu užita v 2. stupni.
## 23.2 Vypište ze třetí části TEXTU 1 přídavné jméno, které má v textu význam *vzniklý* 
*jinak než přírodní, přirozenou cestou*.
# 24 
Rozhodněte o každé z následujících možností, zda je napsána pravopisně 
správně (A), nebo ne (N).
 
A 
N
## 24.1 Poutavé celodenní výlety po zapadlých hradech a tvrzích mě i mé spolužáky 
nesmírně zaujali. 
## 24.2 Minulou neděli jsme navštívili zámek se starobylou kaplí, která je opředena 
děsivými legendami. 
## 24.3 Podle kastelánovy rady jsme po prohlídce hradu zavítali na dobové trhy, 
které se konaly v blízké vsi. 
## 24.4 Na těžkých litinových pánvích se nad ohněm opékaly voňavé klobásy spolu 
s křehkým skopovým masem. 
# 10
# 25 
Přiřaďte k jednotlivým definicím (25.1–25.3) možnost (A–E), v níž se vyskytují 
pouze slova odpovídající příslušné definici.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.)
## 25.1 Podstatná jména hromadná mají pouze tvary čísla jednotného a označují jimi 
více osob, zvířat nebo věcí téhož druhu (např. *křoví*). 
## 25.2 Podstatná jména pomnožná mají pouze tvary čísla množného a označují jimi 
jak jednu věc, tak i více věcí (např. *jedny* nebo *dvoje brýle*). 
## 25.3 Podstatná jména látková označují tvarem čísla jednotného látku samu bez 
zřetele k množství (např. *voda*). Ve významu látkovém se používají v čísle 
jednotném, v čísle množném mívají pozměněný význam (např. *dvě vody* = *dvě* 
*sklenice vody*). 
(*V. Styblík a kol., Český jazyk pro 6. ročník základní školy, upraveno*)
- [A] 
vlasy, játra, hejno
- [B] 
písek, olej, vzduch 
- [C] 
žactvo, maliní, hmyz
- [D] 
nehty, mužstvo, boty
- [E] 
vrata, punčocháče, záda
VÝCHOZÍ TEXT K ÚLOHÁM 26–30
===

North Yungas Road – cesta smrti
Magnetem pro vyznavače adrenalinových zážitků je silnice spojující dvě bolivijská 
města. Nazývá se North Yungas Road. Silnice s přezdívkou cesta smrti vede po okraji 
strmého srázu. Ve směru od města La Paz se silnice vine v nadmořské výšce okolo 
# 4 700 metrů, u města Coroico klesá na 1 200 metrů nad mořem.
North Yungas Road postavili ve 30. letech minulého století trestanci, mezi lety 1986 
a 2006 byla mírně zmodernizována. Má prašný a nerovný povrch, místy je široká jen 
# 3 metry. V tak úzkých úsecích je nemožné, aby se protijedoucí automobily vyhnuly. Musí 
se tedy couvat tak dlouho, než se jeden řidič dostane na širší část silnice. Za deště se na 
North Yungas Road také sesouvá půda. Přes zjevná rizika je ale tato komunikace hojně 
využívána místními dopravci i nebojácnými dobrodruhy. 
Nerozvážná jízda po North Yungas Road se nevyplácí. Podle odhadů zde ročně při 
různých nehodách zemře až 300 lidí, do propasti se zde za stejnou dobu zřítí v průměru 
# 25 aut. Mezi cestovateli se proto vedou spory, zda lze v autě zažít extrémnější chvíle než 
na bolivijské cestě smrti.
(*ABC 21/2006, upraveno*)
# 26 
Vypište z následujících vět základní skladební dvojice.
## 26.1 Magnetem pro vyznavače adrenalinových zážitků je silnice spojující dvě bolivijská 
města.
## 26.2 Přes zjevná rizika je ale tato komunikace hojně využívána místními dopravci 
i nebojácnými dobrodruhy.
# 11
# 27 
Které z následujících tvrzení jednoznačně vyplývá z výchozího textu?
- [A] Protože šířka silnice North Yungas Road nikdy nepřesáhne 3 metry, nemohou po 
ní auta jezdit obousměrně.
- [B] 
Výstavba silnice North Yungas Road trvala o deset let déle než modernizace této 
silnice dokončená roku 2006.
- [C] Každý rok se ze silnice North Yungas Road, která vede mezi městy Coroico 
a La Paz, zřítí do propasti 300 lidí.
- [D] Po silnici North Yungas Road se mezi městem Coroico a městem La Paz 
překonává převýšení přes 3 000 metrů.
# 28 
Která z následujících vět je gramaticky správně a zároveň zachovává význam 
věty podtržené ve výchozím textu?
- [A] Silnici přezdívané cesta smrti vede po okraji strmého srázu.
- [B] 
Silnice přezdívané cesta smrti vede po okraji strmého srázu.
- [C] Silnici vedoucí po okraji strmého srázu se přezdívá cesta smrti.
- [D] Silnice vedoucí po okraji strmého srázu se přezdívají cesta smrti.
# 29 
Ve kterém z následujících úseků výchozího textu se vyskytuje sloveso v trpném 
rodě?
Příklad věty se slovesem v trpném rodě: *Ve městě se staví nové divadlo.*
- [A] mezi cestovateli se proto vedou spory
- [B] 
než se jeden řidič dostane na širší část silnice
- [C] za deště se na North Yungas Road také sesouvá půda
- [D] ve směru od města La Paz se silnice vine v nadmořské výšce
# 30 
Které z následujících slov neobsahuje předponu?
- [A] prašný
- [B] 
zjevná
- [C] povrch
- [D] zážitek
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.
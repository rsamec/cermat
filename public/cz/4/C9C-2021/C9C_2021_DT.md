
VÝCHOZÍ TEXT K ÚLOHÁM 1–3
===

(1)
Z tepla se nikdy nechtělo –
a už první tramvaje zvoní.
Deku jsem stáhl na čelo,
choule se sladce do ní.
Nejdříve vstával pohrabáč,
pak lopatka, pak uhlí na ní.
Někdy přiletěl na pavlač
kos ještě před snídaní.
Hrníček s mlékem na plotně
byl sešlý už a neměl ceny,
na ucho dal si překotně
čepici z bílé pěny.
(2)
Vtom spustil mlýnek na klíně.
Mlč! Uši rvou zoufalé zvuky!
Nemlčí, chraptí z kuchyně,
chroupaje zrnka z ruky.
Sen krásný se mi právě zdál.
Ten ohava! Chybělo málo,
a v nejhezčím jej přetrhal.
Co se mi vlastně zdálo?
Už vím. A vidím kalendář.
Byl svátek, prázdno jsme měli.
*****
dozdál se mi pak celý.
(*J. Seifert, Mlýnek na kávu, zkráceno*)
# 1 
V každé sloce výchozího textu se rýmují liché verše a třetí verš je osmislabičný. 
Který z následujících veršů tedy patří na vynechané místo (*****) ve výchozím 
textu?
- [A] Hned v mysli pokoj s postelí,
- [B] 
Zas klesla mi hlava na polštář,
- [C] Vnímám ten obraz nad postelí,
- [D] Schoval jsem hlavu pod polštář,
# 2 
O čem se píše ve výchozím textu?
- [A] o tom, že někdo zničil hrnek při vaření mléka 
- [B] 
o negativních pocitech vyvolaných děsivým snem
- [C] o tom, že někdo zničil mlýnek na kávu při přípravě snídaně
- [D] o negativních pocitech souvisejících se zvuky mlýnku na kávu
# 3 
Které z následujících tvrzení o dvou verších podtržených ve výchozím textu je 
pravdivé?
Význam veršů posuzujte v kontextu výchozího textu.
- [A] V každém z těchto veršů se uplatňuje personifikace.
- [B] 
V žádném z těchto veršů se neuplatňuje personifikace.
- [C] Pouze ve verši podtrženém v první části textu se uplatňuje personifikace. 
- [D] Pouze ve verši podtrženém v druhé části textu se uplatňuje personifikace.

VÝCHOZÍ TEXT K ÚLOZE 4
===

Do třídy vešel muž s ostře řezanými rysy a pronikavýma očima.
# 4 
Které z následujících tvrzení o výchozím textu je pravdivé?
- [A] V textu se nevyskytuje žádný nespisovný tvar slova.
- [B] 
V textu je v nespisovném tvaru užito pouze slovo *pronikavý*.
- [C] V textu je v nespisovném tvaru užito jak slovo *řezaný*, tak slovo *rys*.
- [D] V textu je v nespisovném tvaru užito jak slovo *pronikavý*, tak slovo *oko*. 
# 5 
Vypište z každé z následujících vět (5.1 a 5.2) základní skladební dvojici.
(Základní skladební dvojice musí být zapsány pravopisně správně.)
## 5.1 Plán mého bratra postavit novou klubovnu pro náš skautský oddíl byl všemi 
jednoznačně schválen.
## 5.2 V tomto ročním období se vám na horách hodí jak nepromokavá bunda, tak teplé 
ponožky.
# 6 
Rozhodněte o každé z následujících možností, zda je zapsána pravopisně 
správně (A), nebo ne (N).
 
A 
N
## 6.1 Během zápasu se stupňovalo napjetí mezi fanoušky kanadského a českého 
týmu. 
## 6.2 Jitrocelové kapky ulevily dědečkovy od nesnesitelné bolesti bohužel jen 
trochu. 
## 6.3 Zpočátku jsem na ten lyžařský výcvik nechtěl jet, pak jsem se ale nechal 
zvyklat. 
## 6.4 Na zítřek jsme si domluvili schůzku s řemeslníky, abychom s nimi projednali 
úpravy podkroví. 
# 7 
Na každé vynechané místo (*****) v českých ustálených slovních spojeních 
doplňte příslušné slovo v náležitém tvaru.
## 7.1 Když holky obdivovaly můj nový telefon, řekla jsem jim: „Ten jsem si koupila za peníze 
z brigády. To víte, komu se *****, tomu se *****.“
## 7.2 Petr nemá organizační schopnosti a neumí moc argumentovat. Vůbec mě proto 
nepřekvapilo, že se odmítl stát předsedou školního parlamentu. Každý nejlíp ví, kde 
ho ***** tlačí.

VÝCHOZÍ TEXTY K ÚLOHÁM 8–14
===

TEXT 1
(1) Šachy, jedna z nejdůmyslnějších her na světě, nemají zcela jasný původ. Zřejmě 
vznikly z jiné deskové hry, známé již před naším letopočtem. Říká se také, že šachy před 
# 2 000 lety vynalezl jeden indický učenec. Ten prý na šachové hře ukázal panovníkovi, že 
král se bez obyčejného lidu (tedy pěšců) neobejde. Podle další pověsti vymyslel šachy 
řecký hrdina Palamedes, aby rozptýlil vojáky při obléhání Tróje. Vývoj této hry můžeme 
sledovat přesněji až od 6. století našeho letopočtu, a to na základě zmínek v dobových 
písemných záznamech či díky archeologickým nálezům. Původní šachy se ovšem od těch 
nynějších značně lišily.
(2) V Indii se nazývaly „čaturanga“, což znamená čtyřdílný. Název totiž symbolizoval 
čtyři součásti indického vojska – slony, válečné vozy, jezdectvo a pěchotu. Kromě těchto 
figur měl každý ze čtyř hráčů (hráli dva proti dvěma) k dispozici také figuru krále. Cílem 
hry bylo sebrat soupeřům jejich figury, přičemž figuru krále bylo možné vzít i svému 
spojenci. Dobytí všech králů se zvlášť odměňovalo. Hrací kostka určovala, která figura má 
táhnout. Náhoda tedy hrála poměrně velkou roli.
Z Indie se tato hra rozšířila do Persie (dnešní Írán) a odtud do arabských zemí. Zároveň 
se začala měnit. Postupně se stala soubojem jen dvou šachistů (stejně jako dnes) 
a časem ze hry ***** na náhodě vznikla logická kombinační hra. Asi v 8. století pronikly 
šachy do Ruska, kde se začaly označovat jako „šachmaty“. Tento název vznikl spojením 
perského slova „šach“ (král) a arabského slova „mat“ (zemřel). Přibližně o sto let později 
se šachy dostaly přes severní Afriku do Španělska a poté do Itálie a odtud se šířily na 
sever. V 11. století se šachy hrály už po celé Evropě a staly se zábavou ����� nejen na 
panovnických dvorech.
(*K. Pliska, Učebnice šachu pro samouky, upraveno*)
TEXT 2
Název nositele vlastnosti je podstatné jméno, které je odvozeno od přídavného jména 
a označuje osobu, zvíře nebo věc podle typické vlastnosti, např. *boháč* (= bohatý člověk), 
*mělčina* (= mělké místo ve vodě).
(*CZVV*)
# 8 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 8.1 Do severní Afriky se šachy dostaly později než do Španělska. 
## 8.2 Během hry nazývané „čaturanga“ mohl jeden hráč získat od ostatních hráčů 
celkem čtyři figury krále. 
## 8.3 Přesný popis vývoje šachů byl zaznamenán v jednom textu vzniklém před 
6. stoletím našeho letopočtu. 
## 8.4 Podle pověsti vymyslel šachy jeden Ind proto, aby panovníkovi vysvětlil, že 
se má přestat spoléhat na prostý lid. 
# 9 
Kolik je v první části TEXTU 1 celkem souvětí?
- [A] tři
- [B] 
čtyři
- [C] pět
- [D] šest
# 10 
N a kterou z následujících otázek nelze v TEXTU 1 najít odpověď?
- [A] Z kolika slov vzniklo slovo „šachmaty“? 
- [B] 
Co symbolicky vyjadřuje název „čaturanga“?
- [C] Proč se snížil původní počet šachistů na současné dva?
- [D] Ve kterém století už byly šachy rozšířeny po celé Evropě?
# 11 
Které z následujících slov užitých v TEXTU 1 je názvem nositele vlastnosti?
Úlohu řešte na základě definice uvedené v TEXTU 2.
- [A] král
- [B] 
voják
- [C] učenec
- [D] šachista
# 12 
Které z následujících tvrzení o čtyřech slovech tučně vyznačených v TEXTU 1 je 
pravdivé?
(Vzájemně zaměnitelná synonyma jsou taková slova, která lze v textu navzájem 
zaměnit a význam textu přitom zůstane zachován.)
- [A] 
Vzájemně zaměnitelnými synonymy jsou v textu slova *také* a i, nikoli však slova *asi* 
a *přibližně*.
- [B] 
Vzájemně zaměnitelnými synonymy jsou v textu slova *asi* a *přibližně*, nikoli však 
slova *také* a i.
- [C] 
Slova *také* a i jsou v textu vzájemně zaměnitelnými synonymy, totéž platí pro 
slova *asi* a *přibližně*.
- [D] Slova *také* a i nejsou v textu vzájemně zaměnitelnými synonymy, totéž platí pro 
slova *asi* a *přibližně*.
# 13 
Kolikrát je v první části TEXTU 1 užito slovo *šachy* ve 4. pádě?
(Posuzované tvary jsou v TEXTU 1 podtrženy.)
- [A] ani jednou
- [B] 
pouze jednou
- [C] celkem dvakrát
- [D] celkem třikrát
# 14
## 14.1 Napište náležitý spisovný tvar slova *založený*, který patří na první vynechané 
místo (*****) v TEXTU 1.
## 14.2 Napište náležitý spisovný tvar slova *oblíbený*, který patří na druhé vynechané 
místo (�����) v TEXTU 1.
(Po doplnění náležitého tvaru slova musí být příslušný větný celek gramaticky správný.)
# 15 
Přiřaďte k jednotlivým souvětím (15.1–15.3) druh věty vedlejší (A–E), která se 
v daném souvětí vyskytuje.
(Každou možnost z nabídky A–E můžete přiřadit pouze jednou. Dvě možnosti zbudou 
a nebudou použity.) 
## 15.1 Byla posedlá představou, že se stane slavnou zpěvačkou. 
## 15.2 Velmi nás vyděsilo, že by záplavy mohly zasáhnout i naši obec. 
## 15.3 Informovali nás, že brzy nastanou zásadní změny ve vedení firmy. 
- [A] 
podmětná 
- [B] 
předmětná 
- [C] 
přívlastková 
- [D] 
příslovečná časová
- [E] 
příslovečná způsobová
VÝCHOZÍ TEXT K ÚLOZE 16
===

Blížily se podzimní prázdniny a prarodiče přemýšleli, kam by se svými dvěma vnuky 
mohli vyrazit. Jelikož dědeček vždy obdivoval významné pamnětihodnosti, napadlo 
ho, že se ubytují v jednom z nejznámějších českých měst a budou podnikat výlety po 
okolních zámcích. Babička sice namítala, že dnešní děti nebaví navštěvovat starobylé 
památky, děda ale tvrdil, že každý by měl znát historii své země. Po chvíli babičku 
přesvědčil.
Děti sprvu nadšením příliš neoplývaly, po návštěvě prvního zámku své mínění ale 
změnily a stěžovat si přestaly. Velmi je totiž zaujal výklad o klíčových bitvách a dalších 
dějiných událostech, které ovlivnili život šlechticů i jejich poddaných. Při procházce 
zámeckým parkem se oba kluci nemohli vynadívat na pávy, kteří se před nimi pyšně 
naparovali a předváděli sytě barevné ocasy. Prodloužený víkend se skutečně vyvedl.
(*CZVV*)
# 16 
Najděte ve výchozím textu čtyři slova, která jsou zapsána s pravopisnou 
chybou, a napište je pravopisně správně. 
Doporučení: Opravte pouze ta slova, u kterých jste si jisti, že jsou v textu zapsána 
s pravopisnou chybou. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 17 
Seřaďte jednotlivé části textu (A–F) tak, aby byla dodržena textová návaznost.
- [A] Dny a týdny ubíhaly. Jedno pondělní dopoledne jsem zaskočil do své oblíbené 
kavárny. Jakmile jsem otevřel dveře a vstoupil dovnitř, okamžitě jsem se 
zastavil a o krok jsem ustoupil.
- [B] Zdálo se mi to asi tak neskutečné jako fata morgána. Jako by ji tam nějaká 
neviditelná ruka umístila v předtuše, že zrovna dnes dostanu chuť na kávu. 
Měla na sobě tutéž obnošenou oranžovou bundu, jako když jsem ji potkal 
poprvé, a na klíně držela veliký papírový pytel.
- [C] U jednoho stolku totiž seděla ona! Nikdy dřív tam nebyla, rozhodně ne zároveň 
se mnou, ale teď pila čaj a listovala v časopise.
- [D] Byl až po okraj plný lesklých pomerančů. Veškeré moje myšlenky se soustředily 
na otázku pomerančů. 
- [E] Už dlouho jsem hledal tu záhadnou Dívku s pomeranči. Díval jsem se do oken 
projíždějících tramvají, jestli není mezi cestujícími, toulal se ulicemi. Stále jsem 
však neměl štěstí.
- [F] Proč je nosí stále s sebou? Vkradl jsem se dovnitř a posadil se pět metrů od ní. 
Než se rozhodnu, co udělám, budu se na ni jen dívat.
(*J. Gaarder, Dívka s pomeranči, upraveno*)
## 17.1 _____
## 17.2 _____
## 17.3 _____
## 17.4 _____
## 17.5 _____
## 17.6 _____
# 18 
Ke každé z následujících podúloh (18.1–18.3) napište současné spisovné slovo, 
které odpovídá zadání a zároveň není vlastním jménem.
(*Současné* *slovo* znamená slovo používané v dnešní době, nikoli zastaralé.)
## 18.1 Napište podstatné jméno, které je v 1. pádě čísla jednotného dvouslabičné, je 
příbuzné se slovem ZNÍT a skloňuje se podle vzoru STAVENÍ.
## 18.2 Napište přídavné jméno, které je v 1. pádě čísla jednotného dvouslabičné, je příbuzné 
se slovem PRÁCE a skloňuje se podle vzoru MLADÝ.
## 18.3 Napište podstatné jméno, které je v 1. pádě čísla jednotného jednoslabičné, je 
příbuzné se slovem VYJÍŽDĚT a skloňuje se podle vzoru HRAD.

VÝCHOZÍ TEXTY K ÚLOHÁM 19–24
===

TEXT 1
(1) Byl skoro prosinec a Jonas začínal mít strach z blížícího se výcviku. Ne, špatné 
slovo, opravil se v duchu. Strach cítil před rokem, když se nad společenstvím ukázalo 
neznámé letadlo. Všichni občané tehdy dostali rozkaz, aby se ihned skryli ve svých 
domech. Za okamžik JIM hlas v amplionu sdělil, že pilot popletl navigační instrukce 
a za to bude vyřazen. Vyřazení! Tak strašlivý trest se uplatňoval jen v případě 
neomluvitelného pochybení. Tohle slovo se nesmělo bezmyšlenkovitě používat. 
Jednou při závodech Jonas křikl na kamaráda, kvůli němuž ztratili bod: „Jsi vyřazený!“ 
Trenér si Jonase vzal stranou a důrazně si s NÍM promluvil. Od té doby si Jonas dával na 
vyjadřování velký pozor. Ne jako Asher.
(2) Jonas si vybavil, jak se Asher jednou vřítil do třídy uprostřed zpěvu ranní hymny. 
Když vlastenecká píseň dozněla a spolužáci se posadili, Asher zůstal stát, aby přednesl 
předepsanou omluvu, na niž všichni čekali.
(3) „Omlouvám se, že jsem vyrušil své učební společenství,“ rychle vysypal povinnou 
frázi. Pak svůj pozdní příchod objasnil: „Vyšel jsem z domu brzy, ale když jsem jel kolem 
rybí líhně, pracovní četa právě třídila lososy. Ta podívaná mě natolik zajmula, že jsem 
zapomněl na čas.“
„Přijímáme tvoji omluvu, Ashere,“ sborově zarecitovala třída.
„Přijímám tvoji omluvu, Ashere,“ řekl učitel, „a děkuji, že mi tvá chyba opět poskytla 
příležitost k výkladu o jazyce.“ Pak učitel na tabuli napsal *zajmout*, hned vedle připsal 
slovo *zaujmout* a začal se věnovat jejich významům.
Jonas se při té vzpomínce usmál. Znovu začal přemýšlet o významech slov a usoudil, 
že slovo *strach* opravdu přesně nevystihuje, co teď cítí. Je to příliš silné podstatné jméno. 
Jonas byl dychtivý, cítil ale i špetku nervozity. *Znepokojení*, usoudil nakonec. Ano, to cítí.
(*L. Lowryová, Dárce, upraveno*)
TEXT 2
Otevřená slabika – slabika, která končí samohláskou.
Zavřená slabika – slabika, která končí souhláskou.
(*CZVV*)
# 19 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 19.1 Nedílnou součástí ranního rituálu ve škole je kromě zpěvu hymny také 
sborová recitace básně. 
## 19.2 Ve srovnání se slovem *strach* slovo *znepokojení* lépe vystihovalo Jonasovy 
pocity před blížícím se výcvikem. 
## 19.3 V souvislosti s chybou, jíž se Asher dopustil ve své promluvě, se učitel začal 
zabývat významy slov *zajmout* a *zaujmout*. 
## 19.4 Ve společenství, v němž Jonas žije, je ztráta jediného bodu během závodů 
zásadním pochybením, za které je člověk potrestán vyřazením. 
# 20 
Vypište z druhé části TEXTU 1 dvě slovesa nedokonavá. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.
# 21 
Které z následujících tvrzení o dvou slovech podtržených v TEXTU 1 je pravdivé?
Úlohu řešte na základě definic uvedených v TEXTU 2. 
- [A] Slovo *prosinec* má v uvedeném tvaru první i poslední slabiku zavřenou, totéž 
platí i pro slovo *příchod*.
- [B] 
Slovo *prosinec* má v uvedeném tvaru první i poslední slabiku zavřenou, totéž 
však neplatí pro slovo *příchod*. 
- [C] Slovo *prosinec* má v uvedeném tvaru první slabiku otevřenou a poslední slabiku 
zavřenou, totéž platí i pro slovo *příchod*.
- [D] Slovo *prosinec* má v uvedeném tvaru první slabiku otevřenou a poslední slabiku 
zavřenou, totéž však neplatí pro slovo *příchod*.
# 2 2 
Tvrzení: V první části TEXTU 1 je zájmenem *jim* zastupováno podstatné jméno ***** 
a zájmenem *ním* je zastupováno podstatné jméno *****.
 
Která dvě podstatná jména je nutné doplnit na vynechaná místa (*****) ve výše 
uvedeném tvrzení, aby toto tvrzení bylo pravdivé?
(Posuzovaná zájmena jsou v TEXTU 1 zapsána velkými písmeny.)
- [A] dům – Jonas
- [B] 
dům – trenér
- [C] občan – Jonas
- [D] občan – trenér
# 23 
Kterou z následujících dvojic slov lze v kontextu TEXTU 1 považovat za 
antonyma?
(První slovo z každé dvojice pochází z TEXTU 1 a je v něm vyznačeno tučně.)
- [A] dával – bral 
- [B] 
předepsanou – odepsanou
- [C] vysypal – nasypal 
- [D] pozdní – včasný
# 24 
Ve kterém z následujících úseků TEXTU 1 se vyskytuje předložka?
- [A] aby se ihned skryli
- [B] 
jsem jel kolem rybí líhně
- [C] hned vedle připsal slovo
- [D] podívaná mě natolik zajmula
# 25 
Ve které z následujících možností je správně zapsána interpunkce? 
- [A] Vaši zprávu jsme bohužel nedostali, a proto jsme na včerejší setkání nepřišli.
- [B] 
Matka mi vynadala, že jsem nevynesl koš, a že jsem zapomněl na domácí úkol.
- [C] Známý režisér, který nedávno získal, prestižní ocenění bude natáčet nový film.
- [D] Kvůli prudkému zvýšení cen nemovitostí, jsme se rozhodli s koupí bytu počkat.

VÝCHOZÍ TEXT K ÚLOHÁM 26–28
===

The Color Run je unikátní běžecký závod. Výkon v tomto závodě není podstatný, 
jde hlavně o zábavu. Na startu pětikilometrové trasy mají na sobě všichni běžci čistě 
bílá trička, to se ale záhy změní. Po každém zdolaném kilometru jsou totiž zasypáni 
barevnými prášky. Nezáleží na tom, jak rychle trasu uběhnou, čas se vůbec neměří. 
The Color Run především propaguje zdravý životní styl – přes 60 % lidí běží tak dlouhou 
trasu poprvé v životě a některým z nich se běh natolik zalíbí, že po závodě začnou svou 
kondici zlepšovat pravidelným běháním.
„Závodu se přezdívá *Pět nejšťastnějších kilometrů na Zemi*, protože tato neobvyklá, 
ale zábavná akce spojuje přátele i rodiny. Chtěl jsem tím lidi povzbudit ke sportování,“ 
vysvětluje Travis Snyder, zakladatel netradičního závodu. 
The Color Run se poprvé konal v březnu 2011 v USA, závodu se tehdy zúčastnilo 
kolem šesti tisíc závodníků. Během následujících devíti let závod absolvovalo přes osm 
milionů lidí z více než 50 zemí světa, a tak se The Color Run stal jednou z největších 
běžeckých událostí na planetě.
(*www.thecolorrun.cz, upraveno*)
# 26 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 26.1 Od roku 2012 do roku 2020 se závodu The Color Run každoročně účastnilo 
přes osm milionů lidí. 
## 26.2 Více než 60 % účastníků The Color Run začne po tomto závodě pravidelně 
běhat trasy dlouhé 5 kilometrů. 
## 26.3 Když se účastník The Color Run ocitne v polovině trasy tohoto závodu, byl 
do této chvíle zasypán barevnými prášky celkem dvakrát. 
## 26.4 Netradiční běžecký závod s původním názvem *Pět nejšťastnějších kilometrů* 
*na Zemi* byl svým zakladatelem přejmenován na The Color Run. 
# 27 
Která z následujících možností nejlépe vystihuje účel výchozího textu?
- [A] informovat čtenáře o zajímavé mezinárodní akci
- [B] 
informovat čtenáře o zásadách zdravého životního stylu
- [C] přesvědčit sportovce, aby se při závodech přestali zaměřovat na výkon
- [D] přesvědčit sportovce, aby se začali i se svou rodinou účastnit zábavných akcí
# 28 
Které z následuj ících tvrzení o třech slovech tučně vyznačených ve výchozím 
textu je pravdivé?
- [A] Každé z těchto slov obsahuje dvě předpony.
- [B] 
Pouze slova *nezáleží* a *povzbudit* obsahují dvě předpony.
- [C] Pouze slova *nezáleží* a *vysvětluje* obsahují dvě předpony.
- [D] Pouze slova *povzbudit* a *vysvětluje* obsahují dvě předpony.
# 29 
Která z následujících vět je zapsána pravopisně správně? 
- [A] I za sluných jarních dnů nosí Zorka huňatý vlněný svetr.
- [B] 
I za slunných jarních dnů nosí Zorka huňatý vlněný svetr.
- [C] I za sluných jarních dnů nosí Zorka huňatý vlněnný svetr.
- [D] I za slunných jarních dnů nosí Zorka huňatý vlněnný svetr.
# 30 
Přiřaďte k jednotlivým souvětím (30.1–30.4) odpovídající tvrzení (A–F).
(Každou možnost z nabídky A–F můžete přiřadit pouze jednou. Dvě možnosti zbudou 
a nebudou použity.) 
## 30.1 Hodně mě potom žralo, že tu práci místo mě nakonec získal ten nerudný 
dědek. 
## 30.2 Můj strýc s oblibou všem vykládal sprosté vtipy, kterým se ale bohužel nikdy 
nikdo nesmál. 
## 30.3 Celé přízemí je nepříjemně cítit cigaretami, protože sousedé Novákovi hulí 
jako tovární komín. 
## 30.4 V té staré barabizně na konci vesnice bydlí osamělý muž, který rád hlasitě 
nadává kolemjdoucím. 
- [A] 
V souvětí není žádné citově zabarvené slovo.
- [B] 
V každé větě souvětí je pouze jedno citově zabarvené slovo.
- [C] 
V první větě souvětí není žádné citově zabarvené slovo, v druhé větě souvětí je pouze 
jedno citově zabarvené slovo.
- [D] 
V první větě souvětí je pouze jedno citově zabarvené slovo, v druhé větě souvětí není 
žádné citově zabarvené slovo.
- [E] 
V první větě souvětí je pouze jedno citově zabarvené slovo, v druhé větě souvětí jsou 
celkem dvě citově zabarvená slova.
- [F] 
V první větě souvětí jsou celkem dvě citově zabarvená slova, v druhé větě souvětí je 
pouze jedno citově zabarvené slovo.
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.

 VÝCHOZÍ TEXT K ÚLOHÁM 1–3 
===

Jsi ta nejkrá snější krajina co znám
Lesem tvých vlasů mé prsty bloudí
Jak deset dětí které neví kudy kam
Jsi ta nejkrásnější krajina co znám
Dvě šedomodrá jezera
Tichá jak okna kláštera
Kdo vstoupí tam ten drží půst
A nebezpečná propast úst
Nechybí ani pohoří
Mé srdce touhou uhoří
A oči když jim dovolím
Projdou se tichým údolím
Jsi ta nejkrásnější krajina co znám
(*J. Suchý, Nejkrásnější krajina co znám*)
# 1 
Tvrzení č. 1: Jde o lyrický text.
 
Tvrzení č. 2: V textu jsou stejným dílem opěvovány povahové vlastnosti ženy i její 
fyzická krása.
 
Odpovídá alespoň některé z výše uvedených tvrzení výchozímu textu?
- [A] ano, obě tato tvrzení
- [B] 
ano, pouze tvrzení č. 1
- [C] ano, pouze tvrzení č. 2
- [D] ne, žádné z těchto tvrzení
# 2 
Která z následujících možností nejlépe vystihuje slovní spojení tučně vyznačené 
ve výchozím textu?
- [A] Toto slovní spojení je nejspíše metaforou očí.
- [B] 
Toto slovní spojení nejspíše označuje oči, a to přímo, nikoli pomocí metafory.
- [C] Toto slovní spojení rozhodně není metaforou očí, ale metaforou jiné části těla.
- [D] Toto slovní spojení rozhodně označuje jinou část těla než oči, a to přímo, nikoli 
pomocí metafory.
# 3 
Které z následujících tvrzení o verších podtržených ve výchozím textu je 
pravdivé?
- [A] Každý z podtržených veršů je osmislabičný.
- [B] 
Žádný z podtržených veršů není osmislabičný.
- [C] Pouze první z podtržených veršů je osmislabičný.
- [D] Pouze druhý z podtržených veršů je osmislabičný.

VÝCHOZÍ TEXT K ÚLOZE 4
===

Když Milan zjistil, že firma, v níž je zaměstnán, porušuje zákon, šel si za kamarádem pro 
radu. Má to ohlásit na policii? Nebo to nechat být? Pavel mu ale řekl: „Pamatuj si: koho 
chleba jíš, toho píseň zpívej.“
# 4 
Které z následujících tvrzení týkajících se výchozího textu je pravdivé?
- [A] Pavel použil české ustálené slovní spojení, které vyjadřuje, že člověk má být ke 
svému zaměstnavateli loajální.
- [B] 
Pavel použil české ustálené slovní spojení, které vyjadřuje, že v některých 
situacích člověk nesmí být ke svému zaměstnavateli loajální.
- [C] Pavel popletl české ustálené slovní spojení *koho vodu piješ, toho dříví štípej* 
vyjadřující, že člověk má být ke svému zaměstnavateli loajální.
- [D] Pavel popletl české ustálené slovní spojení *koho vodu piješ, toho dříví štípej* 
vyjadřující, že v některých situacích člověk nesmí být ke svému zaměstnavateli 
loajální.
# 5 
Rozhodněte o každém z následujících souvětí, zda je zapsáno pravopisně 
správně (A), nebo ne (N).
 
A 
N
## 5.1 I když se kněz ocitl v nebezpečné situaci, spovědní tajemství neprozradil.  
## 5.2 V muzeu se nachází i sbírka rozmanitých nástrojů, které se ve středověku 
používaly při mučení. 
## 5.3 Nový fi lm, který zachycuje Zátopkovy mimořádné běžecké úspěchy, si 
ihned získal přízeň mnoha diváků. 
## 5.4 Při vyčerpávajícím celodenním výstupu na nejvyšší horu Německa jsem si 
namohl lýtkové svaly, proto jsem druhý den jen odpočíval. 
# 6 
Přiřaďte k jednotlivým větám (6.1–6.4) možnost (A–F), v níž je v odpovídajícím 
pořadí správně určen první a druhý větný člen zvýrazněný v dané větě.
(Žádnou možnost z nabídky A–F nelze přiřadit víckrát než jednou.)
## 6.1 Z krbových kamen se vyvalil oblak černého dýmu. 
## 6.2 Kamarádi z dětství se setkali na koncertě rockové kapely. 
## 6.3 Pandemie koronaviru změnila plánování letních dovolených. 
## 6.4 Na konferenci jsme diskutovali o důsledcích globálního oteplování. 
- [A] předmět – přívlastek neshodný
- [B] přívlastek neshodný – předmět
- [C] předmět – příslovečné určení místa
- [D] příslovečné určení místa – předmět
- [E] 
přívlastek neshodný – příslovečné určení místa
- [F] 
příslovečné určení místa – přívlastek neshodný

VÝCHOZÍ TEXTY K ÚLOHÁM 7–12
===

TEXT 1
(1) Hlavní m cíle m vědecko-zábavních center je popularizovat vědu a techniku. 
V České republice do nich ročně zavítá přibližně 1,7 milionu návštěvníků. Jedním 
z nejoblíbenějších míst je liberecká iQLANDIA, je jíž brány se otevřely 28. března 2014. 
V deseti stálých expozicích, které se nacházejí ve dvou čtyřpatrových budovách, je 
umístěno 400 exponátů. 
(2) Nejrozsáhlej ší expozice s názvem *Člověk* se zaměřuje na smysly a lidské tělo. 
Nabízí třeba možnost stát se chirurgem a vyzkoušet si NÁROČNOU OPERACI srdce. 
Pozornost zde ale budí především robot Thespi an. Tento unikátní humanoidní robot 
umí mluvit, sleduje člověka a jeho pohyb, navíc používá i mimiku. Měří 175 centimetrů, 
od pasu nahoru se umí hýbat, chodit ale neumí. Thespian ovšem není zástupcem UMĚLÉ 
INTELIGENCE, jeho naprogramované funkce jsou ovládány interaktivním displejem. 
Návštěvníci tedy sami zvolí, co má dělat či říkat.
(3) Mezi vyhledávané expozice patří také *Kosmo*, část iQLANDIE věnující se vesmíru. 
Zde je možné například nastoupit do věrné kopie přistávacího modulu Sojuz 28, v němž 
kdysi letěl Vladimír Remek, první československý kosmonaut. Návštěvníci se také mohou 
projet vesmírným vozítkem Mars Rover. To ale ani zdaleka není vše.
(4) Díky interaktivním exponátům se návštěvníci dozvědí, jak rozdílná je gravitace 
na různých planetách, pochopí střídání měsíčních fází, zjistí, proč je Země v polárních 
oblastech zploštělá, nebo se mohou zúčastnit pitvy mimozemšťana.
Také ostatní expozice přinášejí řadu interaktivních prvků a názorných ukázek, jako 
jsou optické klamy nebo simulace zemětřesení. Součástí centra jsou i laboratoře, v nichž 
se můžete věnovat nejrůznějším badatelským projektům. Množství aktivit je zkrátka 
zárukou, že když se do iQLANDIE po čase vrátíte, objevíte něco nového.
(*www.iqlandia.cz; www.radiozurnal.rozhlas.cz, upraveno*)
TEXT 2
Sousloví je ustálené spojení dvou nebo více slov, které se používá jako jeden celek 
s vlastním významem, např. *koupila si spodní prádlo*. Žádnou část sousloví nelze nahradit 
synonymem, neboť význam slovního spojení by se změnil nebo by vzniklo velmi 
nezvyklé slovní spojení, např. *koupila si dolní prádlo*.
# 7 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 7.1 Libereckou iQLANDII ročně navštíví okolo 1,7 milionu lidí.  
## 7.2 V každé ze dvou budov liberecké iQLANDIE se nachází celkem 400 exponátů. 
## 7.3 V expozici *Kosmo* se návštěvníci mohou zúčastnit simulace letu do vesmíru 
včetně přistání v modulu Sojuz 28. 
## 7.4 Robot Thespian je naprogramován tak, že dokáže napodobit mimiku 
a pohyb každého člověka, který ho pozoruje. 
# 8 
Vypište ze čtvrté části TEXTU 1 tři podstatná jména, která jsou v textu užita 
v 6. pádě.
Slova zapište bezchybně ve stejném tvaru, ve kterém jsou užita v textu. Chybějící 
dílčí odpověď nebo zápis jakéhokoli slova, které nevyhovuje zadání úlohy, jsou 
považovány za chybu.
# 9 
Které z následujících tvrzení o dvou slovních spojeních zapsaných v druhé části 
TEXTU 1 velkými písmeny je pravdivé?
Úlohu řešte na základě definice uvedené v TEXTU 2.
- [A] Pouze slovní spojení *náročná operace* je sousloví.
- [B] 
Pouze slovní spojení *umělá inteligence* je sousloví.
- [C] Jak slovní spojení *náročná operace*, tak slovní spojení *umělá inteligence* jsou 
sousloví.
- [D] Ani slovní spojení *náročná operace*, ani slovní spojení *umělá inteligence* nejsou 
sousloví.
# 10 
Které z ná sledujících tvrzení o slovech tučně vyznačených v TEXTU 1 
není pravdivé?
- [A] Slovo *především* je v textu užito ve významu *obzvláště, zejména*.
- [B] 
Slovo *věrný* je v textu užito ve významu *přesně se s něčím shodující*.
- [C] Slovo *zdaleka* je v textu užito ve významu *z velké vzdálenosti*.
- [D] Slovo *řada* je v textu užito ve významu *větší počet, větší množství*.
# 11 
Tvrzení č. 1: Místo chybně užitého tvaru *jejíž* musí být v TEXTU 1 užit tvar *jejichž*: 
zájmeno totiž odkazuje ke slovu užitému v množném čísle (*míst*). 
 
Tvrzení č. 2: Tvar *nichž* v TEXTU 1 odkazuje ke dvěma podstatným jménům, a to 
*centra* a *laboratoře*. 
 
Je alespoň některé z výše uvedených tvrzení pravdivé?
(Posuzované tv ary zájmen jsou v TEXTU 1 podtrženy.)
- [A] ano, obě tato tvrzení
- [B] 
ano, pouze tvrzení č. 1
- [C] ano, pouze tvrzení č. 2
- [D] ne, žádné z těchto tvrzení
# 12 
Které z následujících tvrzení o třetí části TEXTU 1 je pravdivé?
- [A] V této části se vyskytuje jedno souvětí a to se skládá ze dvou vět.
- [B] 
V této části se vyskytuje jedno souvětí a to se skládá ze tří vět.
- [C] V této části se vyskytují celkem dvě souvětí: každé z nich se skládá ze dvou vět.
- [D] V této části se vyskytují celkem dvě souvětí: druhé z nich se skládá ze tří vět.
# 13 
Která z následujících vět je zapsána pravopisně správně?
- [A] Příští víkend pojedeme na výlet do jižních Čech. 
- [B] 
Příští víkend pojedeme na výlet do Jižních Čech.
- [C] Příští výkend pojedeme na výlet do jižních Čech.
- [D] Příští výkend pojedeme na výlet do Jižních Čech.

VÝCHOZÍ TEXT K ÚLOZE 14
===

Z dokumentu ***** Centrem dopravního výzkumu vyplývá, že počet zvířat ����� 
osobními auty se oproti loňskému roku snížil. 
# 14
## 14.1 Napište náležitý spisovný tvar slova *zveřejněný*, který patří na první vynechané 
místo (*****) ve výchozím textu.
## 14.2 Napište náležitý spisovný tvar slova *sražený*, který patří na druhé vynechané 
místo (�����) ve výchozím textu.
(Po doplnění ná ležitých tvarů slov musí být výchozí text gramaticky správný 
a smysluplný.)
# 15 
Seřaďte jednotlivé části textu (A–F) tak, aby byla dodržena textová návaznost.
- [A] Ta prý vždy vede k bezdomovectví, žebrotě a vysoké kriminalitě. Dvakrát týdně 
jsme také povinně sledovali dokumentární i hrané filmy.
- [B] Tak jako všechno v domově i věkové rozvrstvení dívek na pokoji mělo přesně 
daná pravidla. Děvčata nikdy nebyla stejně stará, většinou byl mezi nimi 
dvouletý až tříletý odstup.
- [C] Podle pionýrských vedoucích byly tyto snímky jasným svědectvím úpadku 
kapitalistických států a jejich neodvratného rozpadu.
- [D] Nijak zvlášť se o nás nezajímali, stejně jako my o ně – tedy alespoň do určitého 
věku. Ve společenských místnostech a klubovnách se odehrávala většina 
odpoledních aktivit, jako třeba schůzky pionýrů.
- [E] Byl to zřejmě záměr – na pokojích se totiž netvořily partičky. Starší dívky 
se staraly o mladší a vychovatelky měly zase o něco lehčí práci. Se svými 
vrstevnicemi jsme se potkávaly pouze v klubovnách a ve škole. Ta byla 
v budově ozdravovny a chodili do ní i kluci, kteří obývali druhé křídlo domova.
- [F] Během nich jsme se všichni učili, jak rozpoznávat nepřátele a zrádce, nebo 
se dozvídali o nebezpečných jevech doprovázejících imperialismus, jako je 
například chudoba.
(*A. Mornštajnová, Listopád, upraveno*)
## 15.1 _____
## 15.2 _____
## 15.3 _____
## 15.4 _____
## 15.5 _____
## 15.6 _____
# 16 
Vypište z každé z následujících vět (16.1 a 16.2) základní skladební dvojici.
(Základní skladební dvojice musí být zapsány pravopisně správně.)
## 16.1 Skupiny zahraničních turistů se snad brzy konečně dočkají otevření renesančního 
zámečku a přilehlé zahrady.
## 16.2 Časně ráno bývá park v blízkosti našeho domu obvykle plný pejskařů a rekreačních 
běžců.
VÝCHOZÍ TEXT K ÚLOZE 17
===

Perseverance bud e mapovat rudou planetu
30. července 2020
Dnes ve 13:50 našeho času odstartovala raketa *Atlas V*. Diváci mohli start sledovat 
v přímém přenosu na televizních obrazovkách. Raketa vynesla do vesmíru robotické 
vozítko Perseverance. Pokud vše půjde podle plánu, příští rok v únoru Perseverance 
přistane na Marsu a začne shromažďovat údaje o klimatu a geologii rudé planety.
(*Vzhledem k povaze úlohy není zdroj výchozího textu uveden.*)
# 17 
Která z následuj ících možností nejlépe vystihuje výchozí text?
- [A] Jde o publicistický text, jehož součástí jsou manipulativní prvky.
- [B] 
Jde o publicistický text, jehož součástí nejsou manipulativní prvky.
- [C] Jde o odborný text, jehož součástí je subjektivní názor na start rakety *Atlas V*.
- [D] Jde o odborný text, jehož součástí není subjektivní názor na start rakety *Atlas V*.
VÝCHOZÍ TEXT K ÚLOZE 18
===

Již od raného dětství jsme s rodiči navštěvovali nejrůznější pamětihodnosti. Přestože 
jsem sprvu z těchto rodinných výletů příliš nadšený nebyl, postupně jsem si společně 
strávený čas oblíbil.
A co mně na návštěvách těch nejvýznamnějších starobylých památek tak bavilo? 
Těšil jsem se na poutavá vyprávění kastelánů, zejména když do svého výkladu vmísily 
příběhy o tom, jak páni kdysi nemilosrdně zacházeli se svými bezbranými poddanými. 
Se zatajeným dechem jsem také poslouchal téměř hororové příběhy o měšťanských 
domech a jejich bývalých obyvatelích.
Kdybych ale mohl cestovat v čase, určitě bych období středověku vynechal. Těžká 
práce na poli a špatné hygienické podmínky by mi vážně nevyhovovaly. Jsem rád, že já 
a moje rodina žijeme v současnosti a o historii si můžeme nechat jen vyprávět.
# 18 
Najděte ve výchozím textu čtyři slova, která jsou zapsána s pravopisnou 
chybou, a napište je PRAVOPISNĚ SPRÁVNĚ.
Ohebná slova zap i šte bezchybně ve stejném tvaru, ve kterém jsou užita v textu. 
Chybějící dílčí odpověď nebo zápis jakéhokoli slova, které nevyhovuje zadání úlohy, 
jsou považovány za chybu.

VÝCHOZÍ TEXT K ÚLOHÁM 19–23
===

(1) Kvůli živému  p r aseti v tombole postavili pořadatelé u pódia ohrádku. Kolem ní 
postávali lidé. Smáli se a volali: „Hele, to je teda fór!“ 
František na čuníka chvíli hleděl a pak se otočil na mě: „Bratře Houbaři, říká se sice být 
ožralý jako prase, ale viděl jsi někdy ožralé prase?“
„Ne,“ odpověděl jsem.
„Můžeme tomu praseti zachránit život,“ pronesl vážně.
(2) Rozhlédl jsem se kolem, protože jsem měl strach, aby nás nikdo neslyšel. Pak jsem 
sykl: „Jak  to chceš, hergot, udělat?“
„Nebudou moct nikomu dát nemocný prase. Nebo dokonce prase, který se nehýbe. 
Potřebuju ale k tomu tvou láhev rumu.“
„To nemyslíš vážně,“ zasmál jsem se, „ty chceš to prase přede všema lidma nalejt?“ 
„Přesně tak!“
„A jak to hodláš provést?“ zeptal jsem se.
„Ty upoutáš jejich pozornost.“
„JAK SI TO PŘEDSTAV UJEŠ? TO MÁM TŘEBA DĚLAT KOTRMELCE?“ ZAJÍMALO MĚ.
(3) „Nikoli, Bratře Houbaři,“ zavrtěl František hlavou, „ty budeš jen stát a usmívat se.“ 
Pak zmizel v davu. Zanedlouho náměstí zašumělo údivem. Uprostřed stál totiž František 
s obrovskou cedulí. Nápis na ní byl viditelný i na velkou vzdálenost, přesto jsem si to 
musel jít přečíst zblízka, abych se ujistil, že mě smysly nešálí. Na ceduli stálo: 
Na�tomt� �ís�� �n�� d�e� v�18:0� 
ži�éh� c�l�pa!
(4) „Co to má jako bejt?“ vyhrknul jsem na Františka. „Slíbils mi, že budu jen stát 
a usmívat se!“ zanaříkal jsem.
František se pyšně rozhlédl po narůstajícím hloučku zvědavců a pak mi špitl: „Myslíš 
si snad, že se v tomhle městečku najde dobrovolník, který se nechá sníst? My prostě jen 
potřebujeme, aby se přesně v šest všichni dívali na tohle místo. Když budeš držet tu ceduli, 
budeš středem pozornosti a já se mezitím postarám o to prase. A teď mi dej ten rum.“
(*P. Šabach, Zvláštní problém Františka S., upraveno*)
# 19 
Rozhodněte o každém z následujících tvrzení, zda jednoznačně vyplývá 
z výchozího textu (A), nebo ne (N).
 
A 
N
## 19.1 František má v plánu zachránit život praseti tím, že ho opije rumem Bratra 
Houbaře. 
## 19.2 Bratru Houbaři se d očasně zhoršil zrak, a tak si nápis na ceduli přečetl 
později než ostatní lidé na náměstí. 
## 19.3 František je přesvědčen o tom, že se v městečku najde alespoň jeden muž, 
který bude ochoten nechat se sníst. 
## 19.4 Když se lidé  dozvěd ěli o možnosti vyhrát prase v tombole, mysleli si, že si 
z nich pořadatelé akce dělají legraci, a proto se cítili dotčeně. 
# 20
## 20.1 Vypište ze čtvrté části výchozího textu sloveso, které má dvě předpony.
## 20.2 Vypište ze čtvrté části výchozího textu podstatné jméno, které má dva kořeny.
Jméno *František* není správným řešením.
# 21 
Které z následujících tvrzení o dvou slovech tučně vyznačených ve výchozím 
textu je pravdivé?
- [A] V kontextu výchozího textu je tvar *nemocný* spisovný a tvar *lidma* nespisovný.
- [B] 
V kontextu výchozího textu je tvar *nemocný* nespisovný a tvar *lidma* spisovný.
- [C] Obě tato slova jsou v textu užita v nespisovném tvaru, v jiném kontextu však tvar 
*lidma* může být spisovný.
- [D] Obě tato slova jsou v textu užita v nespisovném tvaru, v jiném kontextu však tvar 
*nemocný* může být spisovný.
# 22 
Která z následujících možností nejlépe zachovává význam úseku zapsaného ve 
výchozím textu velkými písmeny?
- [A] Zajímalo mě, jak si představuje, že mám třeba dělat kotrmelce. 
- [B] 
Zajímalo mě, jak si představuješ, že to mám třeba dělat kotrmelce.
- [C] Zajímalo mě, jak si to představuje, zda mám třeba dělat kotrmelce.
- [D] Zajímalo mě, jak si to představuješ, zda to mám třeba dělat kotrmelce.
# 23 
Které z následujících tvrzení je pravdivé? 
- [A] Ve výchozím textu jsou podtržena dvě příslovce.
- [B] 
Ve výchozím textu jsou podtrženy dvě předložky.
- [C] 
V první části výchozího textu je podtrženo příslovce, v druhé části výchozího textu 
je podtržena předložka.
- [D] V první části výchozího textu je podtržena předložka, v druhé části výchozího 
textu je podtrženo příslovce.
VÝCHOZÍ TEXT K ÚLOZE 24
===

O koncert byl zájem, prodali jsme skoro 4 200 lístků.
# 24 
Ve které z následujících možností je uveden pravopisně správný zápis číslovky 
užité ve výchozím textu?
- [A] čtyřitisíce dvěstě
- [B] 
čtyřitisíce dvě stě
- [C] čtyři tisíce dvěstě
- [D] čtyři tisíce dvě stě
# 25 
Ke každé z násled ujících podúloh (25.1 a 25.2) napište současné (tj. ne zastaralé) 
spisovné slovo, které odpovídá zadání a zároveň není vlastním jménem.
## 25.1 Napište přídavn é jméno, které je v 1. pádě čísla jednotného dvouslabičné, je příbuzné 
se slovem PŘISLÍBIT a skloňuje se podle vzoru MLADÝ.
## 25.2 Napište podstatné jm éno, které je v 1. pádě čísla jednotného tříslabičné, je příbuzné 
se slovem CESTA a skloňuje se podle vzoru STAVENÍ.

VÝCHOZÍ TEXTY K ÚLOHÁ M 26–29
===

TEXT 1
Mezi nejstarší způsoby úpravy vlasů patří vodová ondulace. Mokré vlasy se stočily, 
zajistily vlásenkami a nechaly se uschnout. Takto vytvořené vlny se však rychle narovnaly. 
Příchod trvalé proto znamenal revoluci v kadeřnictví. 
Když Karl Nessler jako dítě pásl ovce, zaujalo ho, že ovčí srst drží ve stočeném tvaru. 
Vlny ho fascinovaly i v dospělosti. První experimenty, často doprovázené popáleninami 
na pokožce ondulované hlavy, Nessler prováděl na své ženě. V roce 1906 vyučený 
kadeřník konečně upravil účes do vln, které na hlavě zůstaly i po umytí. 
Jeho metoda spočívala v tom, že se prameny vlasů navlhčily směsí čpavku a boraxu 
a pak se obmotaly kolem elektricky nahřívaných natáček. Vlasy se zapařovaly 12 až 
# 25 minut podle jejich typu, poté se chemikálie smyly neutrálním mýdlem a následně se 
vlasy sušily. Taková trvalá byla na svou dobu opravdu trvalá. Vydržela i několik měsíců. 
Přes počáteční poměrně vlažné přijetí nového způsobu vlnění vlasů se Nesslerovi 
záhy začalo dařit. V roce 1927 už pro něj pracovalo 500 kadeřníků a jeho ondulační 
přístroje se využívaly v mnoha kadeřnických salónech v USA. Až v 60. letech začaly 
Nesslerovu meto du nahrazovat jiné, pro vlasy méně škodlivé procedury.
(*www.aktualne.cz; www.plzen.rozhlas.cz, upraveno*)
TEXT 2
Zpodstatnělé přídavné jméno má tvary přídavného jména, ale ve větě plní funkci 
podstatného jména, např.:
� *Vědci objevili rostlinu neznámého původu*. – přídavné jméno
� *Bedlivě jsme sledovali každý pohyb* *neznámého.* – zpodstatnělé přídavné jméno
# 26 
Rozhodněte o každém z následujících tvrzení, zda jednoznačně vyplývá 
z TEXTU 1 (A), nebo ne (N).
 
A 
N
## 26.1 V roce 1927 zaměstnával Karl Nessler 500 kadeřníků pocházejících ze 
Spojených států amerických. 
## 26.2 V 60. letech minulého století existovaly procedury, které vlasům škodily 
méně než Nesslerova metoda. 
## 26.3 Během svých experimentů Karl Nessler více než jednou způsobil své ženě 
popáleninu na pokožce hlavy. 
## 26.4 Karl Nessler stanovil dvojí časový limit pro zapařování vlasů, a to v souvislosti 
s jejich typem: buď se vlasy zapařovaly 12 minut, nebo 25 minut. 
# 27 
Ve kterém z následujících úseků TEXTU 1 se vyskytuje zpodstatnělé přídavné 
jméno?
Úlohu řešte na základě informací uvedených v TEXTU 2.
- [A] patří vodová ondulace
- [B] 
drží ve stočeném tvaru
- [C] příchod trvalé proto znamenal
- [D] vyučený kadeřník konečně upravil
# 28 
Které z následujících tvrzení je pravdivé?
(Slovo *neutrální* pochází z TEXTU 1 a je v něm vyznačeno tučně.)
- [A] Synonymem slova *neutrální* je slovo *nestranný*, a to jak v kontextu TEXTU 1, tak 
v souvětí *Nepřikláním se k žádnému  názoru, zůstávám neutrální*.
- [B] 
Synonymem slova *neutrální* není slovo *nestranný*, a to ani v kontextu TEXTU 1, ani 
v souvětí *Nepřikláním se k žádnému názoru, zůstávám neutrální*.
- [C] Synonymem slova *neutrální* v souvětí *Nepřikláním se k žádnému názoru, zůstávám* 
*neutrální* není slovo *nestranný*, v kontextu TEXTU 1 však slova *neutrální* a *nestranný* 
synonymy jsou.
- [D] Synonymem slova *neutrální* v souvětí *Nepřikláním se k žádnému názoru, zůstávám* 
*neutrální* je slovo *nestranný*, v kontextu TEXTU 1 však slova *neutrální* a *nestranný* 
synonymy nejsou.
# 29 
Ve kterém z následujících úseků TEXTU 1 se vyskytuje sloveso dokonavé?
- [A] jako dítě pásl ovce
- [B] 
následně se vlasy sušily
- [C] metoda spočívala v tom
- [D] že se prameny vlasů navlhčily
# 30 
Přiřaďte k jednotlivým úryvkům (30.1–30.3) možnost (A–E), která daný úryvek 
nejlépe vystihuje z hlediska tématu a užitých jazykových prostředků.
(Žádnou možnost z nabídky A–E nelze přiřadit víckrát než jednou.)
## 30.1 Společnost seděla ve velkém sále hostince. U ohně stál Ječmínek Máselník 
a povídal si s několika trpaslíky a s nějakými cizokrajně vypadajícími lidmi. Na 
lavicích seděly různé osoby: hůrečtí lidé, skupinka místních hobitů, pár 
trpaslíků a další neurčité postavy, stěží rozeznatelné ve stinných koutech. 
## 30.2 Kapitán s Parkerem nás kryjí z boku. Jsem již jen několik metrů od 
vesmírného modulu, když zahlédnu zlom, který jsem předtím kvůli hře stínů 
a odlesků hydrogelu neviděl. Naskýtá se mi pohled dovnitř. Vidím tři 
potrhaná těla mimozemšťanů v lehkých skafandrech. 
## 30.3 V sedm hodin ráno babička přinesla Carevnu. Byla rozčilená. Carevna jí 
během noci rozsápala křeslo, záclony, kožený kabát a paruku. Taky dost 
zvracela (Carevna, ne babička). Matka s ní odešla k veterináři (s kočkou, ne 
babičkou). Otec to pokládá za znamení, že máme vzít Carevnu s sebou do 
Čech. Poslední dobou pokládá otec za znamení skoro všechno. 
- [A] 
úryvek z literatury sci-fi
- [B] 
úryvek z literatury fantasy
- [C] 
úryvek z nonsensové prózy
- [D] 
úryvek z humoristické prózy
- [E] 
úryvek z populárně-naučné literatury
ZKONTROLUJTE, ZDA JSTE DO ZÁZNAMOVÉHO ARCHU UVEDL/A VŠECHNY ODPOVĚDI.